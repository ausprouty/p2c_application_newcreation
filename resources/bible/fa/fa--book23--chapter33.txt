<a href="#farsi/chapter/book23--chapter32.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 33</span>
<a href="#farsi/chapter/book23--chapter34.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وای‌ بر تو ای‌ غارتگر كه‌ غارت‌ نشدی‌ و ای‌ خیانت‌ كاری‌ كه‌ با تو خیانت‌ نورزیدند۔ هنگامی‌ كه‌ غارت‌ را به‌ اتمام‌ رسانیدی‌، غارت‌ خواهی‌ شد و زمانی‌ كه‌ از خیانت‌ نمودن‌ دست‌ برداشتی‌، به‌ تو خیانت‌ خواهند ورزید۔</p>
<p class="bible"><sup>2&nbsp;</sup>  ای‌ تتراجراماتون بر ما ترحّم‌ فرما زیرا كه‌ منتظر تو می‌باشیم‌ و هر بامداد بازوی‌ ایشان‌ باش‌ و در زمان‌ تنگی‌ نیز نجات‌ ما بشو۔</p>
<p class="bible"><sup>3&nbsp;</sup>  از آواز غوغا، قوم‌ها گریختند و چون‌ خویشتن‌ را برافرازی‌ امّت‌ها پراكنده‌ خواهند شد۔</p>
<p class="bible"><sup>4&nbsp;</sup>  و غارت‌ شما را جمع‌ خواهند كرد بطوری‌ كه‌ موران‌ جمع‌ می‌نمایند و بر آن‌ خواهند جهید بطوری‌ كه‌ ملخها می‌جهند۔</p>
<p class="bible"><sup>5&nbsp;</sup>  تتراجراماتون متعال‌ می‌باشد زانرو كه‌ در اعلی‌علّیین‌ ساكن‌ است‌ و صَهْیون‌ را از انصاف‌ و عدالت‌ مملّو خواهد ساخت‌۔</p>
<p class="bible"><sup>6&nbsp;</sup>  و فراوانی نجات‌ و حكمت‌ و معرفتْ استقامت‌ اوقات‌ تو خواهد شد۔ و ترس‌ تتراجراماتون خزینه‌ او خواهد بود۔</p>
<p class="bible"><sup>7&nbsp;</sup>  اینك‌شجاعان‌ ایشان‌ در بیرون‌ فریاد می‌كنند و رسولانِ سلامتی‌ زار زار گریه‌ می‌نمایند۔</p>
<p class="bible"><sup>8&nbsp;</sup>  شاهراهها ویران‌ می‌شود و راه‌گذریان‌ تلف‌ می‌گردند۔ عهد را شكسته‌ است‌ و شهرها را خوار نموده‌، به‌ مردمان‌ اعتنا نكرده‌ است‌۔</p>
<p class="bible"><sup>9&nbsp;</sup>  زمین‌ ماتم‌كنان‌ كاهیده‌ شده‌ است‌ و لبنان‌ خجل‌ گشته‌، تلف‌ گردیده‌ است‌ و شارون‌ مثل‌ بیابان‌ شده‌ و باشان‌ و كَرْمَلْ برگهای‌ خود را ریخته‌اند۔</p>
<p class="bible"><sup>10&nbsp;</sup>  تتراجراماتون می‌گوید كه‌ الا´ن‌ برمی‌خیزم‌ و حال‌ خود را برمی‌افرازم‌ و اكنون‌ متعال‌ خواهم‌ گردید۔</p>
<p class="bible"><sup>11&nbsp;</sup>  و شما از كاه‌ حامله‌ شده‌، خس‌ خواهید زایید۔ و نَفَس‌ شما آتشی‌ است‌ كه‌ شما را خواهد سوزانید۔</p>
<p class="bible"><sup>12&nbsp;</sup>  و قوم‌ها مثل‌ آهك‌ سوخته‌ و مانند خارهای‌ قطع‌ شده‌ كه‌ از آتش‌ مشتعل‌ گردد خواهند شد۔</p>
<p class="bible"><sup>13&nbsp;</sup>  ای‌ شما كه‌ دور هستید، آنچه‌ را كه‌ كرده‌ام‌ بشنوید و ای‌ شما كه‌ نزدیك‌ می‌باشید، جبروت‌ مرا بدانید۔</p>
<p class="bible"><sup>14&nbsp;</sup>  گناه‌كارانی‌ كه‌ در صهیون‌اند می‌ترسند و لرزه‌ منافقان‌ را فرو گرفته‌ است‌، (و می‌گویند): كیست‌ از ما كه‌ در آتش‌ سوزنده‌ ساكن‌ خواهد شد و كیست‌ از ما كه‌ در نارهای‌ جاودانی‌ ساكن‌ خواهد گردید؟</p>
<p class="bible"><sup>15&nbsp;</sup>  امّا آنكه‌ به‌ صداقت‌ سالك‌ باشد و به‌ استقامت‌ تكلّم‌ نماید و سود ظلم‌ را خوار شمارد و دست‌ خویش‌ را از گرفتن‌ رشوه‌ بیفشاند و گوش‌ خود را از اصغای‌ خون‌ ریزی‌ ببندد و چشمان‌ خود را از دیدن‌ بدیها بر هم‌ كُنَد؛</p>
<p class="bible"><sup>16&nbsp;</sup>  او در مكان‌های‌ بلند ساكن‌ خواهد شد و ملجای‌ او ملاذ صخره‌ها خواهد بود۔ نان‌ او داده‌ خواهد شد و آب‌ او ایمن‌ خواهد بود۔</p>
<p class="bible"><sup>17&nbsp;</sup>  چشمانت‌ پادشاه‌ را در زیباییش‌ خواهد دید و زمین‌ بی‌پایان‌ را خواهد نگریست‌۔</p>
<p class="bible"><sup>18&nbsp;</sup>  دل‌ تو متذكّر آن‌ خوف‌ خواهد شد (وخواهی‌ گفت‌):كجا است‌ نویسنده‌ و كجا است‌ وزن‌ كنندۀ (خراج‌) وكجااست‌شمارنده‌برجها؟</p>
<p class="bible"><sup>19&nbsp;</sup>  قوم‌ ستم‌ پیشه‌ و قوم‌ دشوار لغت‌ را كه‌ نمی‌توانی‌ شنید و الكن‌ زبان‌ را كه‌ نمی‌توانی‌ فهمید بار دیگر نخواهی‌ دید۔</p>
<p class="bible"><sup>20&nbsp;</sup>  صهیون‌ شهر جشن‌ مقدّس‌ ما را ملاحظه‌ نما۔ و چشمانت‌ اورشلیم‌ مسكن‌ سلامتی‌ را خواهد دید یعنی‌ خیمه‌ای‌ را كه‌ منتقل‌ نشود و میخهایش‌ كنده‌ نگردد و هیچكدام‌ از طنابهایش‌ گسیخته‌ نشود۔</p>
<p class="bible"><sup>21&nbsp;</sup>  بلكه‌ در آنجا تتراجراماتون ذوالجلال‌ برای‌ ما مكان‌ جویهای‌ آب‌ و نهرهای‌ وسیع‌ خواهد بود كه‌ در آن‌ هیچ‌ كشتی‌ با پاروها داخل‌ نخواهد شد و سفینه‌ بزرگ‌ از آن‌ عبور نخواهد كرد۔</p>
<p class="bible"><sup>22&nbsp;</sup>  زیرا تتراجراماتون داور ما است‌۔ تتراجراماتون شریعت‌ دهنده‌ ما است‌۔ تتراجراماتون پادشاه‌ ما است‌ پس‌ ما را نجات‌ خواهد داد۔</p>
<p class="bible"><sup>23&nbsp;</sup>  ریسمانهای‌ تو سست‌ بود كه‌ پایه‌ دكل‌ خود را نتوانست‌ محكم‌ نگاه‌ دارد و بادبان‌ را نتوانست‌ بگشاید، آنگاه‌ غارت‌ بسیار تقسیم‌ شد و لنگان‌ غنیمت‌ را بردند۔</p>
<p class="bible"><sup>24&nbsp;</sup>  لیكن‌ ساكن‌ آن‌ نخواهد گفت‌ كه‌ بیمار هستم‌ و گناه‌ قومی‌ كه‌ در آن‌ ساكن‌ باشند آمرزیده‌ خواهد شد۔</p>
</div>
<a href="#farsi/chapter/book23--chapter32.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 33</span>
<a href="#farsi/chapter/book23--chapter34.txt"><span class="icon icon-forward"></span></a></p>
