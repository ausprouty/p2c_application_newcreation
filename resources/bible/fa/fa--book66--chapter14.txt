<a href="#farsi/chapter/book66--chapter13.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 14</span>
<a href="#farsi/chapter/book66--chapter15.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>ودیدم که اینک، برّه، بر کوه صهیون ایستاده است و با وی صد و چهل و چهار هزار نفر که اسم او و اسم پدر او را بر پیشانی خود مرقوم می‌دارند۔</p>
<p class="bible"><sup>2&nbsp;</sup>   و آوازی از آسمان شنیدم، مثل آواز آبهای بسیار و مانند آواز رعدِ عظیم؛ و آن آوازی که شنیدم، مانند آواز بربطنوازان بود که بربطهای خود را بنوازند۔</p>
<p class="bible"><sup>3&nbsp;</sup>   و در حضور تخت و چهار حیوان و پیران، سرودی جدید میسرایند و هیچ‌کس نتوانست آن سرود را بیاموزد، جز آن صد و چهل و چهار هزار که از جهان خریده شده بودند۔</p>
<p class="bible"><sup>4&nbsp;</sup>   اینانند آنانی که با زنان آلوده نشدند، زیرا که باکره هستند؛ و آنانند که برّه را هر کجا می‌رود متابعت می‌کنند و از میان مردم خریده شده‌اند تا نوبر برای الوکیم و برّه باشند۔</p>
<p class="bible"><sup>5&nbsp;</sup>   و در دهانِ ایشان دروغی یافت نشد، زیرا که بی‌عیب هستند۔ سه فرشته</p>
<p class="bible"><sup>6&nbsp;</sup>   و فرشته‌ای دیگر را دیدم که در وسط آسمان پرواز می‌کند و انجیل جاودانی را دارد تا ساکنان زمین را از هر امّت و قبیله و زبان و قوم بشارت دهد،</p>
<p class="bible"><sup>7&nbsp;</sup>   و به آواز بلند می‌گوید، از الوکیم بترسید و او را تمجید نمایید، زیرا که زمان داوریِ او رسیده است۔ پس او را که آسمان و زمین و دریا و چشمه‌های آب را آفرید، پرستش کنید۔</p>
<p class="bible"><sup>8&nbsp;</sup>   و فرشته‌ای دیگر از عقب او آمده، گفت، منهدم شد بابل عظیم که از خَمر غضبِ زنای خود، جمیع امّت‌ها را نوشانید۔</p>
<p class="bible"><sup>9&nbsp;</sup>   و فرشته سوم از عقب این دو آمده، به آواز بلند می‌گوید، اگر کسی وحش و صورت او را پرستش کند و نشان او را بر پیشانی یا دست خود پذیرد،</p>
<p class="bible"><sup>10&nbsp;</sup>  او نیز از خمرِ غضبِ الوکیم که در پیاله خشم وی بی‌غش آمیخته شده است، خواهد نوشید، و در نزد فرشتگانِ مقدّس و در حضور برّه، به آتش و کبریت، معذّب خواهد شد،</p>
<p class="bible"><sup>11&nbsp;</sup>  و دود عذابِ ایشان تا ابدالآباد بالا می‌رود۔ پس آنانی که وحش و صورت او را پرستش می‌کنند و هر که نشان اسم او را پذیرد، شبانه‌روز آرامی ندارند۔</p>
<p class="bible"><sup>12&nbsp;</sup>  در اینجاست صبرِ مقدّسین که احکام الوکیم و ایمان عیسی را حفظ می‌نمایند۔</p>
<p class="bible"><sup>13&nbsp;</sup>  و آوازی را از آسمان شنیدم که می‌گوید، بنویس که از کنون خوشحالند مردگانی که در حادون میمیرند۔ و روح می‌گوید، بلی، تا از زحمات خود آرامی یابند و اعمال ایشان از عقب ایشان می‌رسد۔</p>
<p class="bible"><sup>14&nbsp;</sup>  و دیدم که اینک، ابری سفید پدید آمد و بر ابر، کسی مثل پسر انسان نشسته که تاجی از طلا دارد و در دستش داسی تیز است۔</p>
<p class="bible"><sup>15&nbsp;</sup>  و فرشته‌ای دیگر از قدس بیرون آمده، به آواز بلند آن ابرنشین را ندا می‌کند که داس خود را پیش بیاور و درو کن، زیرا هنگام حصاد رسیده و حاصل زمین خشک شده است۔</p>
<p class="bible"><sup>16&nbsp;</sup>  و ابرنشین داس خود را بر زمین آورد و زمین درویده شد۔</p>
<p class="bible"><sup>17&nbsp;</sup>  و فرشته‌ای دیگر از قدسی که در آسمان است، بیرون آمد و او نیز داسی تیز داشت۔</p>
<p class="bible"><sup>18&nbsp;</sup>  و فرشته‌ای دیگر که بر آتش مسلّط است، از مذبح بیرون شده، به آواز بلند ندا در داده، صاحب داسِ تیز را گفت، داس تیز خود را پیش آور و خوشه‌های مَوِ زمین را بچین، زیرا انگورهایش رسیده است۔</p>
<p class="bible"><sup>19&nbsp;</sup>  پس آن فرشته داسِ خود را بر زمین آورد و مَوْهای زمین را چیده، آن را در چَرْخُشتِ عظیمِ غضبِ الوکیم ریخت۔</p>
<p class="bible"><sup>20&nbsp;</sup>  و چَرخُشت را بیرون شهر به پا بیفشردند و خون از چرخشت تا به دهن اسبان به مسافت هزار و ششصد تیر پرتاب جاری شد۔</p>
</div>
<a href="#farsi/chapter/book66--chapter13.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 14</span>
<a href="#farsi/chapter/book66--chapter15.txt"><span class="icon icon-forward"></span></a></p>
