<a href="#farsi/chapter/book18--chapter28.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 29</span>
<a href="#farsi/chapter/book18--chapter30.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وایوب‌ باز مَثَل‌ خود را آورده‌، گفت‌:</p>
<p class="bible"><sup>2&nbsp;</sup>  «كاش‌ كه‌ من‌ مثل‌ ماههای‌ پیش‌ می‌بودم‌ و مثل‌ روزهایی‌ كه‌ الوکیم مرا در آنها نگاه‌ می‌داشت‌۔</p>
<p class="bible"><sup>3&nbsp;</sup>  هنگامی‌كه‌ چراغ‌ او بر سر من‌ می‌تابید، و با نور او به‌ تاریكی‌ راه‌ می‌رفتم‌۔</p>
<p class="bible"><sup>4&nbsp;</sup>  چنانكه‌ در روزهای‌ كامرانی‌ خود می‌بودم‌، هنگامی‌كه‌ سّر الوکیم بر خیمه‌ من‌ می‌ماند۔</p>
<p class="bible"><sup>5&nbsp;</sup>  وقتی‌كه‌ قادر مطلق‌ هنوز با من‌ می‌بود، و فرزندانم‌ به‌ اطراف‌ من‌ می‌بودند۔</p>
<p class="bible"><sup>6&nbsp;</sup>  حینی‌كه‌ قدمهای‌ خود را با كَره‌ می‌شستم‌ و صخره‌، نهرهای‌ روغن‌ را برای‌من‌ می‌ریخت‌۔</p>
<p class="bible"><sup>7&nbsp;</sup>  چون‌ به‌ دروازه‌ شهر بیرون‌ می‌رفتم‌ و كرسی‌ خود را در چهار سوق‌ حاضر می‌ساختم‌۔</p>
<p class="bible"><sup>8&nbsp;</sup>  جوانان‌ مرا دیده‌، خود را مخفی‌ می‌ساختند، و پیران‌ برخاسته‌، می‌ایستادند۔</p>
<p class="bible"><sup>9&nbsp;</sup>  سروران‌ از سخن‌ گفتن‌ بازمی‌ایستادند، و دست‌ به‌ دهان‌ خود می‌گذاشتند۔</p>
<p class="bible"><sup>10&nbsp;</sup>  آواز شریفان‌ ساكت‌ می‌شد و زبان‌ به‌ كام‌ ایشان‌ می‌چسبید۔</p>
<p class="bible"><sup>11&nbsp;</sup>  زیرا گوشی‌ كه‌ مرا می‌شنید، مرا خوشحال‌ می‌خواند و چشمی‌ كه‌ مرا می‌دید، برایم‌ شهادت‌ می‌داد۔</p>
<p class="bible"><sup>12&nbsp;</sup>  زیرا فقیری‌ كه‌ استغاثه‌ می‌كرد او را می‌رهانیدم‌، و یتیمی‌ كه‌ نیز معاون‌ نداشت‌۔</p>
<p class="bible"><sup>13&nbsp;</sup>  بركت‌ شخصی‌ كه‌ در هلاكت‌ بود، به‌ من‌ می‌رسید و دل‌ بیوه‌زن‌ را خوش‌ می‌ساختم‌۔</p>
<p class="bible"><sup>14&nbsp;</sup>  عدالت‌ را پوشیدم‌ و مرا ملبّس‌ ساخت‌، و انصاف‌ من‌ مثل‌ ردا و تاج‌ بود۔</p>
<p class="bible"><sup>15&nbsp;</sup>  من‌ به‌ جهت‌ كوران‌ چشم‌ بودم‌، و به‌ جهت‌ لنگان‌ پای‌۔</p>
<p class="bible"><sup>16&nbsp;</sup>  برای‌ مسكینان‌ پدر بودم‌، و دعوایی‌ را كه‌ نمی‌دانستم‌، تفحّص‌ می‌كردم‌۔</p>
<p class="bible"><sup>17&nbsp;</sup>  دندانهای‌ آسیای‌ شریر را می‌شكستم‌ و شكار را از دندانهایش‌ می‌ربودم‌۔</p>
<p class="bible"><sup>18&nbsp;</sup>  «و می‌گفتم‌، در آشیانه‌ خود جان‌ خواهم‌ سپرد و ایام‌ خویش‌ را مثل‌ عنقا طویل‌ خواهم‌ ساخت‌۔</p>
<p class="bible"><sup>19&nbsp;</sup>  ریشه‌ من‌ به‌ سوی‌ آبها كشیده‌ خواهد گشت‌، و شبنم‌ بر شاخه‌هایم‌ ساكن‌ خواهد شد۔</p>
<p class="bible"><sup>20&nbsp;</sup>  جلال‌ من‌ در من‌ تازه‌ خواهد شد، و كمانم‌ در دستم‌ نو خواهد ماند۔</p>
<p class="bible"><sup>21&nbsp;</sup>  مرا می‌شنیدند و انتظار می‌كشیدند، و برای‌ مشورت‌ من‌ ساكت‌ می‌ماندند۔</p>
<p class="bible"><sup>22&nbsp;</sup>  بعد از كلام‌ من‌ دیگر سخن‌ نمی‌گفتند و قول‌ من‌ بر ایشان‌ فرو می‌چكید۔</p>
<p class="bible"><sup>23&nbsp;</sup>  و برای‌ من‌ مثل‌ باران‌ انتظار می‌كشیدند و دهان‌ خویش‌ را مثل‌ باران‌ آخرین‌ باز می‌كردند۔</p>
<p class="bible"><sup>24&nbsp;</sup>  اگر بر ایشان‌ می‌خندیدم‌باور نمی‌كردند، و نور چهره‌ مرا تاریك‌ نمی‌ساختند۔</p>
<p class="bible"><sup>25&nbsp;</sup>  راه‌ را برای‌ ایشان‌ اختیار كرده‌، به‌ ریاست‌ می‌نشستم‌، و در میان‌ لشكر، مثل‌ پادشاه‌ ساكن‌ می‌بودم‌، و مثل‌ كسی‌كه‌ نوحه‌گران‌ را تسلّی‌ می‌بخشد۔</p>
</div>
<a href="#farsi/chapter/book18--chapter28.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 29</span>
<a href="#farsi/chapter/book18--chapter30.txt"><span class="icon icon-forward"></span></a></p>
