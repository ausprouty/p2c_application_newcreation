<a href="#farsi/chapter/book43--chapter9.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 10</span>
<a href="#farsi/chapter/book43--chapter11.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> آمین آمین به شما می‌گویم هر که از در به آغل گوسفند داخل نشود، بلکه از راه دیگر بالا رود، او دزد و راهزن است۔</p>
<p class="bible"><sup>2&nbsp;</sup>  و امّا آنکه از در داخل شود، شبان گوسفندان است۔</p>
<p class="bible"><sup>3&nbsp;</sup>  دربان بجهت او می‌گشاید و گوسفندان آواز او را می‌شنوند و گوسفندان خود را نام بنام می‌خواند و ایشان را بیرون می‌برد۔</p>
<p class="bible"><sup>4&nbsp;</sup>  و وقتی که گوسفندان خود را بیرون بَرَد، پیش روی ایشان می‌خرامد و گوسفندان از عقب او می‌روند، زیرا که آواز او را می‌شناسند۔</p>
<p class="bible"><sup>5&nbsp;</sup>  لیکن غریب را متابعت نمی‌کنند، بلکه از او می‌گریزند زیرا که آواز غریبان را نمی‌شناسند۔</p>
<p class="bible"><sup>6&nbsp;</sup>  و این مَثَل را عیسی برای ایشان آورد، امّا ایشان نفهمیدند که چه چیز بدیشان می‌گوید۔</p>
<p class="bible"><sup>7&nbsp;</sup>  آنگاه عیسی بدیشان باز گفت، آمین آمین بهشما می‌گویم که من درِ گوسفندان هستم۔</p>
<p class="bible"><sup>8&nbsp;</sup>  جمیع کسانی که پیش از من آمدند، دزد و راهزن هستند، لیکن گوسفندان سخن ایشان را نشنیدند۔</p>
<p class="bible"><sup>9&nbsp;</sup>  من در هستم! هر که از من داخل گردد، نجات یابد و بیرون و درون خرامد و علوفه یابد۔</p>
<p class="bible"><sup>10&nbsp;</sup>  دزد نمی‌آید مگر آنکه بدزدد و بکشد و هلاک کند۔ من آمدم تا ایشان حیات یابند و آن را زیادتر حاصل کنند۔</p>
<p class="bible"><sup>11&nbsp;</sup>  من شبان نیکو هستم۔ شبان نیکو جان خود را در راه گوسفندان می‌نهد۔</p>
<p class="bible"><sup>12&nbsp;</sup>  امّا مزدوری که شبان نیست و گوسفندان از آنِ او نمی‌باشند، چون بیند که گرگ می‌آید، گوسفندان را گذاشته، فرار می‌کند و گرگ گوسفندان را می‌گیرد و پراکنده می‌سازد۔</p>
<p class="bible"><sup>13&nbsp;</sup>  مزدور می‌گریزد چونکه مزدور است و به فکر گوسفندان نیست۔</p>
<p class="bible"><sup>14&nbsp;</sup>  من شبان نیکو هستم و خاصّان خود را می‌شناسم و خاصّان من مرا می‌شناسند،</p>
<p class="bible"><sup>15&nbsp;</sup>  چنانکه پدر مرا می‌شناسد و من پدر را می‌شناسم و جان خود را در راه گوسفندان می‌نهم۔</p>
<p class="bible"><sup>16&nbsp;</sup>  و مرا گوسفندان دیگر هست که از این آغل نیستند۔ باید آنها را نیز بیاورم و آواز مرا خواهند شنید و یک گله و یک شبان خواهند شد۔</p>
<p class="bible"><sup>17&nbsp;</sup>  و از این سبب پدر مرا دوست می‌دارد که من جان خود را می‌نهم تا آن را باز گیرم۔</p>
<p class="bible"><sup>18&nbsp;</sup>  کسی آن را از من نمی‌گیرد، بلکه من خود آن را می‌نهم۔ قدرت دارم که آن را بنهم و قدرت دارم آن را باز گیرم۔ این حکم را از پدر خود یافتم۔</p>
<p class="bible"><sup>19&nbsp;</sup>  باز به‌سبب این کلام، در میان یهودیان اختلاف افتاد۔</p>
<p class="bible"><sup>20&nbsp;</sup>  بسیاری از ایشان گفتند که دیو دارد و دیوانه است۔ برای چه بدو گوش می‌دهید؟</p>
<p class="bible"><sup>21&nbsp;</sup>  دیگران گفتند که این سخنان دیوانه نیست۔ آیا دیو می‌تواند چشم کوران را باز کند؟</p>
<p class="bible"><sup>22&nbsp;</sup>  پس در اورشلیم، عید تجدید شد و زمستان بود۔</p>
<p class="bible"><sup>23&nbsp;</sup>  و عیسی در هیکل، در رواق سلیمان می‌خرامید۔</p>
<p class="bible"><sup>24&nbsp;</sup>  پس یهودیان دور او را گرفته، بدو گفتند، تا کی ما را متردّد داری؟ اگر تو مسیح هستی، آشکارا به ما بگو۔</p>
<p class="bible"><sup>25&nbsp;</sup>  عیسی بدیشان جواب داد، من به شما گفتم و ایمان نیاوردید۔ اعمالی که به اسم پدر خود بجا می‌آورم، آنها برای من شهادت می‌دهد۔</p>
<p class="bible"><sup>26&nbsp;</sup>  لیکن شما ایمان نمی‌آورید زیرا از گوسفندان من نیستید، چنانکه به شما گفتم۔</p>
<p class="bible"><sup>27&nbsp;</sup>  گوسفندان من آواز مرا می‌شنوند و من آنها را می‌شناسم و مرا متابعت می‌کنند۔</p>
<p class="bible"><sup>28&nbsp;</sup>  و من به آنها حیات جاودانی می‌دهم و تا به ابد هلاک نخواهند شد و هیچ‌کس آنها را از دست من نخواهد گرفت۔</p>
<p class="bible"><sup>29&nbsp;</sup>  پدری که به من داد از همه بزرگتر است و کسی نمی‌تواند از دست پدر من بگیرد۔</p>
<p class="bible"><sup>30&nbsp;</sup>  من و پدر یک هستیم۔</p>
<p class="bible"><sup>31&nbsp;</sup>  آنگاه یهودیان باز سنگها برداشتند تا او را سنگسار کنند۔</p>
<p class="bible"><sup>32&nbsp;</sup>  عیسی بدیشان جواب داد، از جانب پدر خود بسیار کارهای نیک به شما نمودم۔ به‌سبب کدام یک از آنها مرا سنگسار می‌کنید؟</p>
<p class="bible"><sup>33&nbsp;</sup>  یهودیان در جواب گفتند، به‌سبب عمل نیک، تو را سنگسار نمی‌کنیم، بلکه به‌سبب کفر، زیرا تو انسان هستی و خود را خدا می‌خوانی۔</p>
<p class="bible"><sup>34&nbsp;</sup>  عیسی در جواب ایشان گفت، آیا در تورات شما نوشته نشده است که من گفتم شما خدایان هستید؟</p>
<p class="bible"><sup>35&nbsp;</sup>  پس اگر آنانی را که کلام خدا بدیشان نازل شد، خدایان خواند و ممکن نیست که کتاب محوگردد،</p>
<p class="bible"><sup>36&nbsp;</sup>  آیا کسی را که پدر تقدیس کرده، به جهان فرستاد، بدو می‌گویید کفر می‌گویی، از آن سبب که گفتم پسر خدا هستم؟</p>
<p class="note">فقط از طریق کلام خدا نجات خدا را می شناسیم (مزمور 2: 1؛ 2 تیموتی 3: 1)۔ پسر خدا (امثال 3:23) ، منبع مکاشفه (ضرب المثل 5: 1-4) و عشق (ضرب المثل 2: 1) ، به عنوان آمون (صنعتگر ، معمار ، ضرب المثل 3: 1) یا او عمل می کند۔ خرد خلاق به عنوان منبع آفرینش (امثال 2: 1؛ 2: 1؛ 2: 1) و عشق (ضرب المثل 2: 1)۔ و این پسر خدا به عنوان مسیح ، پسر خدا مجسم می شود (مزمور 2: 1 ؛ 2 ؛ اشعیا 2: 1 ؛ اشعیا 2: 1-4) ، پروردگار داود (مزمور 2: 3)۔ و هر کس نام خداوند را بخواند نجات خواهد یافت (جوئل 4: 1)۔ کلام خدا ، پسرش ، مسیح ، به عنوان پسر خدا تجسم یافته است و قبل از او یک نام دارد۔ نام اول او جوشوا است که با همین نام جوشوا ، کشیش سلطنتی داده شده است ، که در 5 سال قبل از میلاد به خاطر ویرانی (تبعید) خدا کفاره کرد ، که از 2 سال قبل از میلاد تا 5 قبل از میلاد 5 سال به طول انجامید۔ یوشع کاهن پس از تأسیس سرزمین عدالت (مزمور 2: 1) است که در ویرانی خود (متی 5: 3) با پایان دادن به تبعید ما از خدا ، باج را پرداخت کرد و ما را از گناه و مرگ بازپس گرفت (متی 1: 1-4)۔ )۔ </p>
<p class="bible"><sup>37&nbsp;</sup>  اگر اعمال پدر خود را بجا نمی‌آورم، به من ایمان میاورید۔</p>
<p class="bible"><sup>38&nbsp;</sup>  و لکن چنانچه بجا می‌آورم، هرگاه به من ایمان نمی‌آورید، به اعمال ایمان آورید تا بدانید و یقین کنید که پدر در من است و من در او۔</p>
<p class="bible"><sup>39&nbsp;</sup>  پس دیگر باره خواستند او را بگیرند، امّا از دستهای ایشان بیرون رفت۔</p>
<p class="bible"><sup>40&nbsp;</sup>  و باز به آن طرف اُردُن، جایی که اوّل یحیی تعمید می‌داد، رفت و در آنجا توقّف نمود۔</p>
<p class="bible"><sup>41&nbsp;</sup>  و بسیاری نزد او آمده، گفتند که یحیی هیچ معجزه ننمود و لکن هر چه یحیی دربارهٔ این شخص گفت، راست است۔</p>
<p class="bible"><sup>42&nbsp;</sup>  پس بسیاری در آنجا به او ایمان آوردند۔</p>
</div>
<a href="#farsi/chapter/book43--chapter9.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 10</span>
<a href="#farsi/chapter/book43--chapter11.txt"><span class="icon icon-forward"></span></a></p>
