<a href="#farsi/chapter/book18--chapter38.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 39</span>
<a href="#farsi/chapter/book18--chapter40.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> آیا وقت‌ زاییدن‌ بز كوهی‌ را می‌دانی‌؟یا زمان‌ وضع‌ حمل‌ آهو را نشان‌ می‌دهی‌؟</p>
<p class="bible"><sup>2&nbsp;</sup>  آیا ماههایی‌ را كه‌ كامل‌ می‌سازند حساب‌ توانی‌ كرد؟ یا زمان‌ زاییدن‌ آنهارا می‌دانی‌؟</p>
<p class="bible"><sup>3&nbsp;</sup>  خم‌ شده‌، بچّه‌های‌ خود را می‌زایند و از دردهای‌ خود فارغ‌ می‌شوند۔</p>
<p class="bible"><sup>4&nbsp;</sup>  بچّه‌های‌ آنها قوّی‌ شده‌، در بیابان‌ نمّو می‌كنند، می‌روند و نزد آنها برنمی‌گردند۔</p>
<p class="bible"><sup>5&nbsp;</sup>  كیست‌ كه‌ خر وحشی‌ را رها كرده‌، آزاد ساخت‌، و كیست‌ كه‌ بندهای‌ گورخر را باز نمود،</p>
<p class="bible"><sup>6&nbsp;</sup>  كه‌ من‌ بیابان‌ را خانه‌ او ساختم‌، و شوره‌زار را مسكن‌ او گردانیدم‌؟</p>
<p class="bible"><sup>7&nbsp;</sup>  به‌ غوغای‌ شهر استهزاء می‌كند و خروش‌ رمه‌بان‌ را گوش‌ نمی‌گیرد۔</p>
<p class="bible"><sup>8&nbsp;</sup>  دایره‌ كوهها چراگاه‌ او است‌ و هرگونه‌ سبزه‌ را می‌طلبد۔</p>
<p class="bible"><sup>9&nbsp;</sup>  آیا گاو وحشی‌ راضی‌ شود كه‌ تو را خدمت‌ نماید، یا نزد آخور تو منزل‌ گیرد؟</p>
<p class="bible"><sup>10&nbsp;</sup>  آیا گاو وحشی‌ را به‌ ریسمانش‌ به‌ شیار توانی‌ بست‌؟ یا وادیها را از عقب‌ تو مازو خواهد نمود؟</p>
<p class="bible"><sup>11&nbsp;</sup>  آیا از اینكه‌ قوّتش‌ عظیم‌ است‌ بر او اعتماد خواهی‌ كرد؟ و كار خود را به‌ او حواله‌ خواهی‌ نمود؟</p>
<p class="bible"><sup>12&nbsp;</sup>  آیا براو توكّل‌ خواهی‌ كرد كه‌ محصولت‌ را باز آورد و آن‌ را به‌ خرمنگاهت‌ جمع‌ كند؟</p>
<p class="bible"><sup>13&nbsp;</sup>  «بال‌ شترمرغ‌ به‌ شادی‌ متحرّك‌ می‌شود و امّا پر و بال‌ او مثل‌ لقلق‌ نیست‌۔</p>
<p class="bible"><sup>14&nbsp;</sup>  زیرا كه‌ تخمهای‌ خود را به‌ زمین‌ وامی‌گذارد و بر روی‌ خاك‌ آنها را گرم‌ می‌كند،</p>
<p class="bible"><sup>15&nbsp;</sup>  و فراموش‌ می‌كند كه‌ پا آنها را می‌افشرد، و وحوش‌ صحرا آنها را پایمال‌ می‌كنند۔</p>
<p class="bible"><sup>16&nbsp;</sup>  با بچّه‌های‌ خود سختی‌می‌كند كه‌ گویا از آن‌ او نیستند؛ محنت‌ او باطل‌ است‌ و متأسّف‌ نمی‌شود۔</p>
<p class="bible"><sup>17&nbsp;</sup>  زیرا الوکیم او را از حكمت‌ محروم‌ ساخته‌، و از فطانت‌ او را نصیبی‌ نداده‌ است‌۔</p>
<p class="bible"><sup>18&nbsp;</sup>  هنگامی‌ كه‌ به‌ بلندی‌ پرواز می‌كند، اسب‌ و سوارش‌ را استهزا می‌نماید۔</p>
<p class="bible"><sup>19&nbsp;</sup>  «آیا تو اسب‌ را قوّت‌ داده‌ و گردن‌ او را به‌ یال‌ ملبّس‌ گردانیده‌ای‌؟</p>
<p class="bible"><sup>20&nbsp;</sup>  آیا او را مثل‌ ملخ‌ به‌ جست‌ وخیز آورده‌ای‌؟ خروش‌ شیهه‌ او مهیب‌ است‌۔</p>
<p class="bible"><sup>21&nbsp;</sup>  در وادی‌ پا زده‌، از قوّت‌ خود وجد می‌نماید و به‌ مقابله‌ مسلّحان‌ بیرون‌ می‌رود۔</p>
<p class="bible"><sup>22&nbsp;</sup>  بر خوف‌ استهزاء كرده‌، هراسان‌ نمی‌شود، و از دم‌ شمشیر برنمی‌گردد۔</p>
<p class="bible"><sup>23&nbsp;</sup>  تركش‌ بر او چكچك‌ می‌كند، و نیزه‌ درخشنده‌ و مزراق‌</p>
<p class="bible"><sup>24&nbsp;</sup>  با خشم‌ و غیض‌ زمین‌ را می‌نوردد۔ و چون‌ كَرِنّا صدا می‌كند نمی‌ایستد،</p>
<p class="bible"><sup>25&nbsp;</sup>  وقتی‌ كه‌ كَرِنّا نواخته‌ شود هه‌هه‌ می‌گوید و جنگ‌ را از دور استشمام‌ می‌كند، و خروش‌ سرداران‌ و غوغا را۔</p>
<p class="bible"><sup>26&nbsp;</sup>  آیا از حكمت‌ تو شاهین‌ می‌پرد؟ و بالهای‌ خود را بطرف‌ جنوب‌ پهن‌ می‌كند؟</p>
<p class="bible"><sup>27&nbsp;</sup>  آیا از فرمان‌ تو عقاب‌ صعود می‌نماید و آشیانه‌ خود را به‌ جای‌ بلند می‌سازد؟</p>
<p class="bible"><sup>28&nbsp;</sup>  بر صخره‌ ساكن‌ شده‌، مأوا می‌سازد۔ بر صخره‌ تیز و بر ملاذ منیع‌۔</p>
<p class="bible"><sup>29&nbsp;</sup>  از آنجا خوراك‌ خود را به‌ نظر می‌آورد و چشمانش‌ از دور می‌نگرد۔</p>
<p class="bible"><sup>30&nbsp;</sup>  بچّه‌هایش‌ خون‌ را می‌مكند و جایی‌ كه‌ كشتگانند او آنجا است‌۔»</p>
</div>
<a href="#farsi/chapter/book18--chapter38.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 39</span>
<a href="#farsi/chapter/book18--chapter40.txt"><span class="icon icon-forward"></span></a></p>
