<a href="#farsi/chapter/book23--chapter53.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 54</span>
<a href="#farsi/chapter/book23--chapter55.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> ای‌ عاقره‌ای‌ كه‌ نزاییده‌ای‌ بسرا! ای‌ كه درد زه‌ نكشیده‌ای‌ به‌ آواز بلند ترنّم‌ نما و فریاد برآور! زیرا تتراجراماتون می‌گوید پسران‌ زن‌ بی‌كس‌ از پسران‌ زن‌ منكوحه‌ زیاده‌اند۔</p>
<p class="bible"><sup>2&nbsp;</sup>  مكان‌ خیمه‌ خود را وسیع‌ گردان‌ و پرده‌های‌ مسكن‌های‌ تو پهن‌ بشود دریغ‌ مدار و طنابهای‌ خود را دراز كرده‌، میخهایت‌ را محكم‌ بساز۔</p>
<p class="bible"><sup>3&nbsp;</sup>  زیرا كه‌ بطرف‌ راست‌ و چپ‌ منتشر خواهی‌ شد و ذریت‌ تو امّت‌ها را تصرّف‌ خواهند نمود و شهرهای‌ ویران‌ را مسكون‌ خواهند ساخت‌۔</p>
<p class="bible"><sup>4&nbsp;</sup>  مترس‌ زیرا كه‌ خجل‌ نخواهی‌ شد و مشوّش‌ مشو زیرا كه‌ رسوا نخواهی‌ گردید۔ چونكه‌ خجالت‌ جوانی‌ خویش‌را فراموش‌ خواهی‌ كرد و عار بیوگی‌ خود را دیگر به‌ یاد نخواهی‌ آورد۔</p>
<p class="bible"><sup>5&nbsp;</sup>  زیرا كه‌ آفریننده‌ تو كه‌ اسمش‌ الوکیم صبایوت‌ است‌ شوهر تو است‌، و قدّوس‌ اسرائیل‌ كه‌ به‌ خدای‌ تمام‌ جهان‌ مسمّی‌ است‌ ولّی‌ تو می‌باشد۔</p>
<p class="bible"><sup>6&nbsp;</sup>  زیرا تتراجراماتون تو را مثل‌ زن‌ مهجور و رنجیده‌ دل‌ خوانده‌ است‌ و مانند زوجه‌ جوانی‌ كه‌ ترك‌ شده‌ باشد۔ خدای‌ تو این‌ را می‌گوید۔</p>
<p class="bible"><sup>7&nbsp;</sup>  زیرا تو را به‌ اندك‌ لحظه‌ای‌ ترك‌ كردم‌ امّا به‌ رحمت‌های‌ عظیم‌ تو را جمع‌ خواهم‌ نمود۔</p>
<p class="bible"><sup>8&nbsp;</sup>  و تتراجراماتون ولی تو می‌گوید: به‌ جوشش‌ غضبی‌ خود را از تو برای‌ لحظه‌ای‌ پوشانیدم‌ امّا به‌ احسان‌ جاودانی‌ برتو رحمت‌ خواهم‌ فرمود۔</p>
<p class="bible"><sup>9&nbsp;</sup>  زیرا كه‌ این‌ برای‌ من‌ مثل‌ آبهای‌ نوح‌ می‌باشد۔ چنانكه‌ قسم‌ خوردم‌ كه‌ آبهای‌ نوح‌ بار دیگر بر زمین‌ جاری‌ نخواهد شد، همچنان‌ قسم‌ خوردم‌ كه‌ بر تو غضب‌ نكنم‌ و تو را عتاب‌ ننمایم‌۔</p>
<p class="bible"><sup>10&nbsp;</sup>  هرآینه‌ كوهها زایل‌ خواهد شد و تلّها متحرّك‌ خواهد گردید، لیكن‌ احسان‌ من‌ از تو زایل‌ نخواهد شد و عهد سلامتی‌ من‌ متحرّك‌ نخواهد گردید۔ تتراجراماتون كه‌ بر تو رحمت‌ می‌كند این‌ را می‌گوید۔</p>
<p class="bible"><sup>11&nbsp;</sup>  ای‌ رنجانیده‌ و مضطرب‌ شده‌ كه‌ تسلّی‌ نیافته‌ای‌، اینك‌ من‌ سنگهای‌ تو را در سنگ‌ سرمه‌ نصب‌ خواهم‌ كرد و بنیاد تو را در یاقوت‌ زرد خواهم‌ نهاد۔</p>
<p class="bible"><sup>12&nbsp;</sup>  و مناره‌های‌ تو را از لعل‌ و دروازه‌هایت‌ را از سنگهای‌ بهرمان‌ و تمامی‌ حدود تو را از سنگهای‌ گران‌ قیمت‌ خواهم‌ ساخت‌۔</p>
<p class="bible"><sup>13&nbsp;</sup>  و جمیع‌ پسرانت‌ از تتراجراماتون تعلیم‌ خواهند یافت‌ و پسرانت‌ را سلامتی‌ عظیم‌ خواهد بود۔</p>
<p class="bible"><sup>14&nbsp;</sup>  در عدالت‌ ثابت‌ شده‌ و از ظلم‌ دور مانده‌،نخواهی‌ ترسید و هم‌ از آشفتگی‌ دور خواهی‌ ماند و به‌ تو نزدیكی‌ نخواهد نمود۔</p>
<p class="bible"><sup>15&nbsp;</sup>  همانا جمع‌ خواهند شد امّا نه‌ به‌ اذن‌ من‌۔ آنانی‌ كه‌ به‌ ضّد تو جمع‌ شوند به‌ سبب‌ تو خواهند افتاد۔</p>
<p class="bible"><sup>16&nbsp;</sup>  اینك‌ من‌ آهنگری‌ را كه‌ زغال‌ را به‌ آتش‌ دمیده‌، آلتی‌ برای‌ كار خود بیرون‌ می‌آورد، آفریدم‌۔ و من‌ نیز هلاك‌ كننده‌ را برای‌ خراب‌ نمودن‌ آفریدم‌۔</p>
<p class="bible"><sup>17&nbsp;</sup>  هر آلتی‌ كه‌ به‌ ضدّ تو ساخته‌ شود، پیش‌ نخواهد برد و هر زبانی‌ را كه‌ برای‌ محاكمه‌ به‌ ضدّ تو برخیزد، تكذیب‌ خواهی‌ نمود۔ این‌ است‌ نصیب‌ بندگان‌ تتراجراماتون و عدالت‌ ایشان‌ از جانب‌ من‌۔ تتراجراماتون می‌گوید۔</p>
</div>
<a href="#farsi/chapter/book23--chapter53.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 54</span>
<a href="#farsi/chapter/book23--chapter55.txt"><span class="icon icon-forward"></span></a></p>
