<a href="#farsi/chapter/book25--chapter3.txt"><span class="icon icon-back"></span></a><span class="bible_book_rtl"><bdo dir="rtl">منَوحہ<bdo> 4</span>
<a href="#farsi/chapter/book25--chapter5.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> چگونه‌ طلا زنگ‌ گرفته‌ و زر خالص‌ منقلب‌گردیده‌ است‌؟ سنگهای‌ قدس‌ به‌ سر هر كوچه‌ ریخته‌ شده‌ است‌۔</p>
<p class="bible"><sup>2&nbsp;</sup>  چگونه‌ پسران‌ گرانبهای‌ صهیون‌ كه‌ به‌ زر ناب‌ برابر می‌بودند، مثل‌ ظروف‌ سفالین‌ كه‌ عمل‌ دست‌ كوزه‌گر باشد شمرده‌ شده‌اند؟</p>
<p class="bible"><sup>3&nbsp;</sup>  شغالها تیز پستانهای‌ خود را بیرون‌ آورده‌، بچه‌های‌ خویش‌ را شیر می‌دهند۔ امّا دختر قوم‌ من‌ مانند شتر مرغِ برّی‌، بیرحم‌ گردیده‌ است‌۔</p>
<p class="bible"><sup>4&nbsp;</sup>  زبان‌ اطفال‌ شیرخواره‌ از تشنگی‌ به‌ كام‌ ایشان‌ می‌چسبد، و كودكان‌ نان‌ می‌خواهند و كسی‌ به‌ ایشان‌ نمی‌دهد۔</p>
<p class="bible"><sup>5&nbsp;</sup>  آنانی‌ كه‌ خوراك‌ لذیذ می‌خوردند، دركوچه‌ها بینوا گشته‌اند۔ آنانی‌ كه‌ در لباس‌ قرمز تربیت‌ یافته‌اند مزبله‌ها را در آغوش‌ می‌كشند۔</p>
<p class="bible"><sup>6&nbsp;</sup>  زیرا كه‌ عصیان‌ دختر قوم‌ من‌ از گناه‌ سدوم‌ زیاده‌ است‌، كه‌ در لحظه‌ای‌ واژگون‌ شد و كسی‌ دست‌ بر او ننهاد۔</p>
<p class="bible"><sup>7&nbsp;</sup>  نذیرگان‌ او از برف‌، صاف‌تر و از شیر، سفیدتر بودند۔ بدن‌ ایشان‌ از لعل‌ سرختر و جلوه‌ ایشان‌ مثل‌ یاقوت‌ كبود بود۔</p>
<p class="bible"><sup>8&nbsp;</sup>  امّا صورت‌ ایشان‌ از سیاهی‌ سیاهتر شده‌ است‌ كه‌ در كوچه‌ها شناخته‌ نمی‌شوند۔ پوست‌ ایشان‌ به‌ استخوانهایشان‌ چسبیده‌ و خشك‌ شده‌، مثل‌ چوب‌ گردیده‌ است‌۔</p>
<p class="bible"><sup>9&nbsp;</sup>  كشتگان‌ شمشیر از كشتگان‌ گرسنگی‌ بهترند۔ زیرا كه‌ اینان‌ از عدم‌ محصول‌ زمین‌ مجروح‌ شده‌، كاهیده‌ می‌گردند۔</p>
<p class="bible"><sup>10&nbsp;</sup>  زنان‌ مهربان‌، اولاد خود را می‌پزند به‌ دستهای‌ خویش‌۔ و آنها در هلاكت‌ دختر قوم‌ من‌ غذای‌ ایشان‌ هستند۔</p>
<p class="bible"><sup>11&nbsp;</sup>  خداوند غضب‌ خود را به‌ اتمام‌ رسانیده‌، حدّت‌ خشم‌ خویش‌ را ریخته‌ است‌، و آتشی‌ در صهیون‌ افروخته‌ كه‌ اساس‌ آن‌ را سوزانیده‌ است‌۔</p>
<p class="bible"><sup>12&nbsp;</sup>  پادشاهان‌ جهان‌ و جمیع‌ سكنه‌ ربع‌ مسكون‌ باور نمی‌كردند كه‌ عَدُوْ و دشمن‌ به‌ دروازه‌های‌ اورشلیم‌ داخل‌ شود۔</p>
<p class="bible"><sup>13&nbsp;</sup>  به‌ سبب‌ گناه‌ انبیا و گناه‌ كاهنانش‌، كه‌ خون‌ عادلان‌ را در اندرونش‌ ریختند۔</p>
<p class="bible"><sup>14&nbsp;</sup>  مثل‌ كوران‌ در كوچه‌ها نوان‌ می‌شوند و از خون‌ نجس‌ شده‌اند، كه‌ لباس‌ ایشان‌ را لمس‌ نمی‌توانند كرد۔</p>
<p class="bible"><sup>15&nbsp;</sup>  و به‌ ایشان‌ ندا می‌كنند كه‌ دور شوید، نجس‌(هستید)! دور شوید، دور شوید، و لمس‌ منمایید! چون‌ فرار می‌كردند نوان‌ می‌شدند و در میان‌ امّت‌ها می‌گفتند كه‌ در اینجا دیگر توقّف‌ نخواهند كرد۔</p>
<p class="bible"><sup>16&nbsp;</sup>  خشم‌ خداوند ایشان‌ را پراكنده‌ ساخته‌ و ایشان‌ را دیگر منظور نخواهد داشت‌۔ به‌ كاهنان‌ ایشان‌ اعتنا نمی‌كنند و بر مشایخ‌، رأفت‌ ندارند۔</p>
<p class="bible"><sup>17&nbsp;</sup>  چشمان‌ ما تا حال‌ در انتظار اعانت‌ باطل‌ ما كاهیده‌ می‌شود۔ بر دیده‌بانگاههای‌ خود انتظار كشیدیم‌، برای‌ امّتی‌ كه‌ نجات‌ نمی‌توانند داد۔</p>
<p class="bible"><sup>18&nbsp;</sup>  قدمهای‌ ما را تعاقب‌ نمودند به‌ حّدی‌ كه‌ در كوچه‌های‌ خود راه‌ نمی‌توانیم‌ رفت‌۔ آخرت‌ ما نزدیك‌ است‌ و روزهای‌ ما تمام‌ شده‌ زیرا كه‌ اجل‌ ما رسیده‌ است‌۔</p>
<p class="bible"><sup>19&nbsp;</sup>  تعاقب ‌كنندگان‌ ما از عقابهای‌ هوا تیزروتراند۔ ما را بر كوهها تعاقب‌ می‌كنند و برای‌ ما در صحرا كمین‌ می‌گذارند۔</p>
<p class="bible"><sup>20&nbsp;</sup>  مسیح‌ خداوند كه‌ نفخه‌ بینی‌ ما می‌بود در حفره‌های‌ ایشان‌ گرفتار شد، كه‌ دربارۀاومی‌گفتـم‌زیرسایه‌اودرمیان‌امّت‌ها،زیست‌خواهیم‌نمود۔</p>
<p class="bible"><sup>21&nbsp;</sup>  مسرور باش‌ و شادی‌ كن‌ ای‌ دختر ادوم‌ كه‌ در زمین‌ عوص‌ ساكن‌ هستی‌! بر تو نیز این‌ جام‌ خواهد رسید و مست‌ شده‌، عریان‌ خواهی‌ شد۔</p>
<p class="bible"><sup>22&nbsp;</sup>  ای‌ دختر صهیون‌ سزای‌ گناه‌ تو تمام‌ شد و تو را دیگر جلای‌ وطن‌ نخواهد ساخت‌۔ ای‌ دختر ادوم‌، عقوبت‌ گناه‌ تو را به‌ تو خواهد رسانید و گناهان‌ تو را كشف‌ خواهد نمود۔</p>
</div>
<a href="#farsi/chapter/book25--chapter3.txt"><span class="icon icon-back"></span></a><span class="bible_book_rtl"><bdo dir="rtl">منَوحہ<bdo> 4</span>
<a href="#farsi/chapter/book25--chapter5.txt"><span class="icon icon-forward"></span></a></p>
