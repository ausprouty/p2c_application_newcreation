<span class="bible_book_rtl"><bdo dir="rtl"> خُروج<bdo> 1</span>
<a href="#farsi/chapter/book2--chapter2.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> واین‌ است‌ نامهای‌ پسران‌ اسرائیل‌ كه‌ به‌مصر آمدند، هر كس‌ با اهل‌ خانه‌اش‌ همراه‌ یعقوب‌ آمدند:</p>
<p class="bible"><sup>2&nbsp;</sup>  رؤبین‌ و شمعون‌ و لاوی‌ و یهودا،</p>
<p class="bible"><sup>3&nbsp;</sup>  یساكار و زبولون‌ و بنیامین‌،</p>
<p class="bible"><sup>4&nbsp;</sup>  و دان‌ و نفتالی‌، و جاد و اشیر۔</p>
<p class="bible"><sup>5&nbsp;</sup>  و همۀ نفوسی‌ كه‌ از صُلب‌ یعقوب‌ پدید آمدند هفتاد نفر بودند۔ و یوسف‌ در مصر بود۔</p>
<p class="bible"><sup>6&nbsp;</sup>  و یوسف‌ و همۀ برادرانش‌، و تمامی‌ آن‌ طبقه‌ مردند۔</p>
<p class="bible"><sup>7&nbsp;</sup>  و بنی‌اسرائیل‌ بارور و منتشر شدند، و كثیر و بی‌نهایت‌ زورآور گردیدند و زمین‌ از ایشان‌ پر گشت‌۔</p>
<p class="bible"><sup>8&nbsp;</sup>  اما پادشاهی‌ دیگر بر مصر برخاست‌ كه‌ یوسف‌ را نشناخت‌،</p>
<p class="bible"><sup>9&nbsp;</sup>  و به‌ قوم‌ خود گفت‌: «همانا قوم‌ بنی‌اسرائیل‌ از ما زیاده‌ و زورآورترند۔</p>
<p class="bible"><sup>10&nbsp;</sup>  بیایید با ایشان‌ به‌ حكمت‌ رفتار كنیم‌، مبادا كه‌ زیاد شوند۔ و واقع‌ شود كه‌ چون‌ جنگ‌ پدید آید، ایشان‌ نیز با دشمنان‌ ما همداستان‌ شوند، و با ما جنگ‌ كرده‌، از زمین‌ بیرون‌ روند۔»</p>
<p class="bible"><sup>11&nbsp;</sup>  پس‌ سركاران‌ بر ایشان‌ گماشتند، تا ایشان‌ را به‌ كارهای‌ دشوار ذلیل‌ سازند، و برای‌ فرعون‌ شهرهای‌ خزینه‌، یعنی‌ فیتوم‌ و رَعمسیس‌ را بنا كردند۔</p>
<p class="bible"><sup>12&nbsp;</sup>  لیكن‌ چندانكه‌ بیشتر ایشان‌ را ذلیل‌ ساختند، زیادتر متزاید و منتشر گردیدند، و از بنی‌اسرائیل‌ احتراز می‌نمودند۔</p>
<p class="bible"><sup>13&nbsp;</sup>  و مصریان‌ از بنی‌اسرائیل‌ به‌ ظلم‌ خدمت‌ گرفتند۔</p>
<p class="bible"><sup>14&nbsp;</sup>  و جانهای‌ ایشان‌ را به‌ بندگی سخت‌، به‌ گل‌كاری‌ وخشت‌سازی‌ و هر گونه‌ عمل‌ صحرایی‌، تلخ‌ ساختندی‌۔ و هر خدمتی‌ كه‌ بر ایشان‌ نهادندی‌ به‌ ظلم‌ می‌بود۔</p>
<p class="bible"><sup>15&nbsp;</sup>  و پادشاه‌ مصر به‌ قابله‌های‌ عبرانی‌ كه‌ یكی‌ را شِفرَه‌ و دیگری‌ را فُوعَه‌ نام‌ بود، امر كرده‌،</p>
<p class="bible"><sup>16&nbsp;</sup>  گفت‌: «چون‌ قابله‌گری‌ برای‌ زنان‌ عبرانی‌ بكنید، و بر سنگها نگاه‌ كنید۔ اگر پسر باشد او را بكُشید، و اگر دختر بود زنده‌ بماند۔»</p>
<p class="bible"><sup>17&nbsp;</sup>  لكن‌ قابله‌ها از الوکیم ترسیدند، و آنچه‌ پادشاه‌ مصر بدیشان‌ فرموده‌ بود نكردند، بلكه‌ پسران‌ را زنده‌ گذاردند۔</p>
<p class="bible"><sup>18&nbsp;</sup>  پس‌ پادشاه‌ مصر قابله‌ها را طلبیده‌، بدیشان‌ گفت‌: «چرا این‌ كار را كردید، و پسران‌ را زنده‌ گذاردید؟»</p>
<p class="bible"><sup>19&nbsp;</sup>  قابله‌ها به‌ فرعون‌ گفتند: «از این‌ سبب‌ كه‌ زنان‌ عبرانی‌ چون‌ زنان‌ مصری‌ نیستند، بلكه‌ زورآورند، و قبل‌ از رسیدن‌ قابله‌ می‌زایند۔»</p>
<p class="bible"><sup>20&nbsp;</sup>  و الوکیم با قابله‌ها احسان‌ نمود، و قوم‌ كثیر شدند، و بسیار توانا گردیدند۔</p>
<p class="bible"><sup>21&nbsp;</sup>  و واقع‌ شد چونكه‌ قابله‌ها از الوکیم ترسیدند، خانه‌ها برای‌ ایشان‌ بساخت‌۔</p>
<p class="bible"><sup>22&nbsp;</sup>  و فرعون‌ قوم‌ خود را امر كرده‌، گفت‌: «هر پسری‌ كه‌ زاییده‌ شود به‌ نهر اندازید، و هر دختری‌ را زنده‌ نگاه‌ دارید۔»</p>
</div>
<span class="bible_book_rtl"><bdo dir="rtl"> خُروج<bdo> 1</span>
<a href="#farsi/chapter/book2--chapter2.txt"><span class="icon icon-forward"></span></a></p>
