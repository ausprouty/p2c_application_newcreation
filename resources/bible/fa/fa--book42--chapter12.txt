<a href="#farsi/chapter/book42--chapter11.txt"><span class="icon icon-back"></span></a><span class="bible_book_rtl"><bdo dir="rtl">لُوقا<bdo> 12</span>
<a href="#farsi/chapter/book42--chapter13.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> ودر آن میان، وقتی که هزاران از خلق جمع شدند، به نوعی که یکدیگر را پایمال می‌کردند، به شاگردان خود به سخن گفتن شروع کرد۔ اوّل آنکه از خمیرمایه فریسیان کهریاکاری است احتیاط کنید۔</p>
<p class="bible"><sup>2&nbsp;</sup>  زیرا چیزی نهفته نیست که آشکار نشود و نه مستوری که معلوم نگردد۔</p>
<p class="bible"><sup>3&nbsp;</sup>  بنابراین آنچه در تاریکی گفته‌اید، در روشنایی شنیده خواهد شد و آنچه در خلوتخانه در گوش گفته‌اید، بر پشتبامها ندا شود۔</p>
<p class="bible"><sup>4&nbsp;</sup>  لیکن ای دوستان من، به شما می‌گویم از قاتلان جسم که قدرت ندارند بیشتر از این بکنند، ترسان مباشید۔</p>
<p class="bible"><sup>5&nbsp;</sup>  بلکه به شما نشان می‌دهم که از کِه باید ترسید، از او بترسید که بعد از کشتن، قدرت دارد که به جهنّم بیفکند۔ بلی به شما می‌گویم از او بترسید۔</p>
<p class="bible"><sup>6&nbsp;</sup>  آیا پنج گنجشک به دو فلس فروخته نمی‌شود؟ و حال آنکه یکی از آنها نزد الوکیم فراموش نمی‌شود۔</p>
<p class="bible"><sup>7&nbsp;</sup>  بلکه مویهای سر شما همه شمرده شده است۔ پس بیم مکنید، زیرا که از چندان گنجشک بهتر هستید۔</p>
<p class="bible"><sup>8&nbsp;</sup>  لیکن به شما می‌گویم هر که نزد مردم به من اقرار کند، پسر انسان نیز پیش فرشتگان الوکیم او را اقرار خواهد کرد۔</p>
<p class="bible"><sup>9&nbsp;</sup>  امّا هر که مرا پیش مردم انکار کند، نزد فرشتگان الوکیم انکار کرده خواهد شد۔</p>
<p class="bible"><sup>10&nbsp;</sup>  و هر که سخنی برخلاف پسر انسان گوید، آمرزیده شود۔ امّا هر که به روح‌القدس کفر گوید آمرزیده نخواهد شد۔</p>
<p class="bible"><sup>11&nbsp;</sup>  و چون شما را در کنایس و به نزد حکّام و دیوانیان برند، اندیشه مکنید که چگونه و به چه نوع حجّت آورید یا چه بگویید۔</p>
<p class="bible"><sup>12&nbsp;</sup>  زیرا که در همان ساعت روح‌القدس شما را خواهد آموخت که چه باید گفت۔</p>
<p class="bible"><sup>13&nbsp;</sup>  و شخصی از آن جماعت به وی گفت، ای استاد، برادر مرا بفرما تا ارث پدر را با من تقسیمکند۔</p>
<p class="bible"><sup>14&nbsp;</sup>  به وی گفت، ای مرد، کِه مرا بر شما داور یا مُقَسِّم قرار داده است؟</p>
<p class="bible"><sup>15&nbsp;</sup>  پس بدیشان گفت، زنهار از طمع بپرهیزید زیرا اگرچه اموال کسی زیاد شود، حیات او از اموالش نیست۔</p>
<p class="bible"><sup>16&nbsp;</sup>  و مَثَلی برای ایشان آورده، گفت، شخصی دولتمند را از املاکش محصول وافر پیدا شد۔</p>
<p class="bible"><sup>17&nbsp;</sup>  پس با خود اندیشیده، گفت، چه کنم؟ زیرا جایی که محصول خود را انبار کنم، ندارم۔</p>
<p class="bible"><sup>18&nbsp;</sup>  پس گفت، چنین می‌کنم؛ انبارهای خود را خراب کرده، بزرگتر بنا می‌کنم و در آن تمامی حاصل و اموال خود را جمع خواهم کرد۔</p>
<p class="bible"><sup>19&nbsp;</sup>  و نفس خود را خواهم گفت که، ای جان اموالِ فراوانِ اندوخته شده بجهت چندین سال داری۔ الحال بیارام و به اکل و شرب و شادی بپرداز۔</p>
<p class="bible"><sup>20&nbsp;</sup>  الوکیم وی را گفت، ای احمق در همین شب جان تو را از تو خواهند گرفت؛ آنگاه آنچه اندوخته‌ای، از آنِ کِه خواهد بود؟</p>
<p class="bible"><sup>21&nbsp;</sup>  همچنین است هر کسی که برای خود ذخیره کند و برای الوکیم دولتمند نباشد۔</p>
<p class="bible"><sup>22&nbsp;</sup>  پس به شاگردان خود گفت، از این جهت به شما می‌گویم که اندیشه مکنید بجهت جان خود که چه بخورید و نه برای بدن که چه بپوشید۔</p>
<p class="bible"><sup>23&nbsp;</sup>  جان از خوراک و بدن از پوشاک بهتر است۔</p>
<p class="bible"><sup>24&nbsp;</sup>  کلاغان را ملاحظه کنید که نه زراعت می‌کنند و نه حصاد و نه گنجی و نه انباری دارند و الوکیم آنها را می‌پروراند۔ آیا شما به چند مرتبه از مرغان بهتر نیستید؟</p>
<p class="bible"><sup>25&nbsp;</sup>  و کیست از شما که به فکر بتواند ذراعی بر قامت خود افزاید۔</p>
<p class="bible"><sup>26&nbsp;</sup>  پس هرگاه توانایی کوچکترین کاری را ندارید، چرا برای مابقیمی‌اندیشید۔</p>
<p class="bible"><sup>27&nbsp;</sup>  سوسنهای چمن را بنگرید چگونه نمّو می‌کنند و حال آنکه نه زحمت می‌کشند و نه می‌ریسند، امّا به شما می‌گویم که سلیمان با همهٔ جلالش مثل یکی از اینها پوشیده نبود۔</p>
<p class="bible"><sup>28&nbsp;</sup>  پس هرگاه الوکیم علفی را که امروز در صحرا است و فردا در تنور افکنده می‌شود چنین می‌پوشاند، چقدر بیشتر شما را ای سست ایمانان۔</p>
<p class="bible"><sup>29&nbsp;</sup>  پس شما طالب مباشید که چه بخورید یا چه بیاشامید و مضطرب مشوید۔</p>
<p class="bible"><sup>30&nbsp;</sup>  زیرا که امّت‌های جهان، همهٔ این چیزها را می‌طلبند، لیکن پدر شما می‌داند که به این چیزها احتیاج دارید۔</p>
<p class="bible"><sup>31&nbsp;</sup>  بلکه ملکوت الوکیم را طلب کنید که جمیع این چیزها برای شما افزوده خواهد شد۔</p>
<p class="bible"><sup>32&nbsp;</sup>  ترسان مباشید ای گله کوچک، زیرا که مَرْضیِّ پدر شما است که ملکوت را به شما عطا فرماید۔</p>
<p class="bible"><sup>33&nbsp;</sup>  آنچه دارید بفروشید و صدقه دهید و کیسه‌ها بسازید که کهنه نشود و گنجی را که تلف نشود، در آسمان جایی که دزد نزدیک نیاید و بید تباه نسازد۔</p>
<p class="bible"><sup>34&nbsp;</sup>  زیرا جایی که خزانه شما است، دل شما نیز در آنجا می‌باشد۔</p>
<p class="bible"><sup>35&nbsp;</sup>  کمرهای خود را بسته، چراغهای خود را افروخته بدارید۔</p>
<p class="bible"><sup>36&nbsp;</sup>  و شما مانند کسانی باشید که انتظار آقای خود را می‌کشند که چه وقت از عروسی مراجعت کند تا هروقت آید و در را بکوبد، بی‌درنگ برای او بازکنند۔</p>
<p class="bible"><sup>37&nbsp;</sup>  خوشابحال آن غلامان که آقای ایشان چون آید، ایشان را بیدار یابد۔ هر آینه به شما می‌گویم که کمر خود را بسته،ایشان را خواهد نشانید و پیش آمده، ایشان را خدمت خواهد کرد۔</p>
<p class="bible"><sup>38&nbsp;</sup>  و اگر در پاس دوّم یا سوّم از شب بیاید و ایشان را چنین یابد، خوشا بحال آن غلامان۔</p>
<p class="bible"><sup>39&nbsp;</sup>  امّا این را بدانید که اگر صاحبخانه می‌دانست که دزد در چه ساعت می‌آید، بیدار می‌ماند و نمی‌گذاشت که به خانهاش نقب زنند۔</p>
<p class="bible"><sup>40&nbsp;</sup>  پس شما نیز مستعّد باشید، زیرا در ساعتی که گمان نمی‌برید پسر انسان می‌آید۔</p>
<p class="bible"><sup>41&nbsp;</sup>  پطرس به وی گفت، ای ھادون، آیا این مثل را برای ما زدی یا بجهت همه۔</p>
<p class="bible"><sup>42&nbsp;</sup>  ھادون گفت، پس کیست آن ناظر امین و دانا که مولای او وی را بر سایر الوکیمم خود گماشته باشد تا آذوقه را در وقتش به ایشان تقسیم کند۔</p>
<p class="bible"><sup>43&nbsp;</sup>  خوشابحال آن غلام که آقایش چون آید، او را در چنین کار مشغول یابد۔</p>
<p class="bible"><sup>44&nbsp;</sup>  هرآینه به شما می‌گویم که او را بر همهٔ مایملک خود خواهد گماشت۔</p>
<p class="bible"><sup>45&nbsp;</sup>  لیکن اگر آن غلام در خاطر خود گوید، آمدن آقایم به طول میانجامد و به زدن غلامان و کنیزان و به خوردن و نوشیدن و می‌گساریدن شروع کند،</p>
<p class="bible"><sup>46&nbsp;</sup>  هرآینه مولای آن غلام آید، در روزی که منتظر او نباشد و در ساعتی که او نداند و او را دو پاره کرده، نصیبش را با خیانتکاران قرار دهد۔</p>
<p class="bible"><sup>47&nbsp;</sup>  امّا آن غلامی که ارادهٔ مولای خویش را دانست و خود را مُهیّا نساخت تا به ارادهٔ او عمل نماید، تازیانه بسیار خواهد خورد۔</p>
<p class="bible"><sup>48&nbsp;</sup>  امّا آنکه نادانسته کارهای شایسته ضرب کند، تازیانه کم خواهد خورد۔ و به هر کسی که عطا زیاده شود، از وی مطالبه زیادتر گردد و نزد هر که امانت بیشتر نهند، از او بازخواست زیادتر خواهند کرد۔</p>
<p class="bible"><sup>49&nbsp;</sup>  من آمدم تا آتشی در زمین افروزم، پس چه می‌خواهم اگر الآن در گرفته است۔</p>
<p class="bible"><sup>50&nbsp;</sup>  امّا مرا تعمیدی است که بیابم و چه بسیار در تنگی هستم، تا وقتی که آن بسر آید۔</p>
<p class="bible"><sup>51&nbsp;</sup>  آیا گمان می‌برید که من آمده‌ام تا سلامتی بر زمین بخشم؟ نی بلکه به شما می‌گویم تفریق را۔</p>
<p class="bible"><sup>52&nbsp;</sup>  زیرا بعد از این پنج نفر که در یک خانه باشند، دو از سه و سه از دو جدا خواهند شد؛</p>
<p class="bible"><sup>53&nbsp;</sup>  پدر از پسر و پسر از پدر و مادر از دختر و دختر از مادر و خارسو از عروس و عروس از خارسو مفارقت خواهند نمود۔</p>
<p class="bible"><sup>54&nbsp;</sup>  آنگاه باز به آن جماعت گفت، هنگامی که ابری بینید که از مغرب پدید آید، بیتأمّل می‌گویید باران می‌آید و چنین می‌شود۔</p>
<p class="bible"><sup>55&nbsp;</sup>  و چون دیدید که باد جنوبی میوزد، می‌گویید گرما خواهد شد و می‌شود۔</p>
<p class="bible"><sup>56&nbsp;</sup>  ای ریاکاران، می‌توانید صورت زمین و آسمان را تمیز دهید، پس چگونه این زمان را نمی‌شناسید؟</p>
<p class="bible"><sup>57&nbsp;</sup>  و چرا از خود به انصاف حکم نمی‌کنید؟</p>
<p class="bible"><sup>58&nbsp;</sup>  و هنگامی که با مدّعی خود نزد حاکم می‌روی، در راه سعی کن که از او برهی، مبادا تو را نزد قاضی بکشد و قاضی تو را به سرهنگ سپارد و سرهنگ تو را به زندان افکند۔</p>
<p class="bible"><sup>59&nbsp;</sup>  تو را می‌گویم تا فلس آخر را ادا نکنی، از آنجا هرگز بیرون نخواهی آمد۔</p>
</div>
<a href="#farsi/chapter/book42--chapter11.txt"><span class="icon icon-back"></span></a><span class="bible_book_rtl"><bdo dir="rtl">لُوقا<bdo> 12</span>
<a href="#farsi/chapter/book42--chapter13.txt"><span class="icon icon-forward"></span></a></p>
