<a href="#farsi/chapter/book18--chapter6.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 7</span>
<a href="#farsi/chapter/book18--chapter8.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>  آیا برای‌ انسان‌ بر زمین‌ مجاهده‌ای‌ نیست‌؟و روزهای‌ وی‌ مثل‌ روزهای‌ مزدور نی‌؟</p>
<p class="bible"><sup>2&nbsp;</sup>  مثل‌ غلام‌ كه‌ برای‌ سایه‌ اشتیاق‌ دارد، و مزدوری‌ كه‌ منتظر مزد خویش‌ است‌،</p>
<p class="bible"><sup>3&nbsp;</sup>  همچنین‌ ماههای‌ بطالت‌ نصیب‌ من‌ شده‌ است‌، و شبهای‌ مشقّت‌برای‌ من‌ معین‌ گشته‌۔</p>
<p class="bible"><sup>4&nbsp;</sup>  چون‌ می‌خوابم‌ می‌گویم‌: كی‌ برخیزم‌؟ و شب‌ بگذرد و تا سپیده‌ صبح‌ از پهلو به‌ پهلو گردیدن‌ خسته‌ می‌شوم‌۔</p>
<p class="bible"><sup>5&nbsp;</sup>  جسدم‌ از كرمها و پاره‌های‌ خاك‌ ملبّس‌ است‌، و پوستم‌ تراكیده‌ و مقروح‌ می‌شود۔</p>
<p class="bible"><sup>6&nbsp;</sup>  روزهایم‌ از ماكوی‌ جولا تیزروتر است‌، و بدون‌ امید تمام‌ می‌شود۔</p>
<p class="bible"><sup>7&nbsp;</sup>  به‌ یاد آور كه‌ زندگی‌ من‌ باد است‌، و چشمانم‌ دیگر نیكویی‌ را نخواهد دید۔</p>
<p class="bible"><sup>8&nbsp;</sup>  چشم‌ كسی‌ كه‌ مرا می‌بیند دیگر به‌ من‌ نخواهد نگریست‌، و چشمانت‌ برای‌ من‌ نگاه‌ خواهد كرد و نخواهم‌ بود۔</p>
<p class="bible"><sup>9&nbsp;</sup>  مثل‌ ابر كه‌ پراكنده‌ شده‌، نابود می‌شود۔ همچنین‌ كسی‌ كه‌ به‌ گور فرود می‌رود، برنمی‌آید۔</p>
<p class="bible"><sup>10&nbsp;</sup>  به‌ خانه‌ خود دیگر نخواهد برگشت‌، و مكانش‌ باز او را نخواهد شناخت‌۔</p>
<p class="bible"><sup>11&nbsp;</sup>  پس‌ من‌ نیز دهان‌ خود را نخواهم‌ بست‌۔ از تنگی‌ روح‌ خود سخن‌ می‌رانم‌، و از تلخی‌ جانم‌ شكایت‌ خواهم‌ كرد۔</p>
<p class="bible"><sup>12&nbsp;</sup>  آیا من‌ دریا هستم‌ یا نهنگم‌ كه‌ بر من‌ كشیكچی‌ قرار می‌دهی‌؟</p>
<p class="bible"><sup>13&nbsp;</sup>  چون‌ گفتم‌ كه‌ تخت‌خوابم‌ مرا تسلّی‌ خواهد داد و بسترم‌ شكایت‌ مرا رفع‌ خواهد كرد؛</p>
<p class="bible"><sup>14&nbsp;</sup>  آنگاه‌ مرا به‌ خوابها ترسان‌ گردانیدی‌، و به‌ رؤیاها مرا هراسان‌ ساختی‌۔</p>
<p class="bible"><sup>15&nbsp;</sup>  به‌ حدّی‌ كه‌ جانم‌ خفه‌ شدن‌ را اختیار كرد و مرگ‌ را بیشتر از این‌ استخوانهایم‌۔</p>
<p class="bible"><sup>16&nbsp;</sup>  كاهیده‌ می‌شوم‌ و نمی‌خواهم‌ تا به‌ ابد زنده‌ بمانم‌۔ مرا ترك‌ كن‌ زیرا روزهایم‌ نفسی‌ است‌۔</p>
<p class="bible"><sup>17&nbsp;</sup>  «انسان‌ چیست‌ كه‌ او را عزّت‌ بخشی‌، و دل‌ خود را با او مشغول‌ سازی‌؟</p>
<p class="bible"><sup>18&nbsp;</sup>  و هر بامداد از او تفقّد نمایی‌ و هرلحظه‌ او را بیازمایی‌؟</p>
<p class="bible"><sup>19&nbsp;</sup>  تا به‌ كی‌ چشم‌ خود را از من‌ برنمی‌گردانی‌؟ مرا واگذار تا آب‌ دهان‌ خود را فرو برم‌۔</p>
<p class="bible"><sup>20&nbsp;</sup>  من‌ گناه‌ كردم‌، اما باتو ای‌ پاسبان‌ بنی‌آدم‌ چه‌ كنم‌؟ برای‌ چه‌ مرا به‌ جهت‌ خود هدف‌ ساخته‌ای‌، به‌ حّدی‌ كه‌ برای‌ خود بار سنگین‌ شده‌ام‌؟</p>
<p class="bible"><sup>21&nbsp;</sup>  و چرا گناهم‌ را نمی‌آمرزی‌، و خطایم‌ را دور نمی‌سازی‌؟ زیرا كه‌ الا´ن‌ در خاك‌ خواهم‌ خوابید، و مرا تفحّص‌ خواهی‌ كرد و نخواهم‌ بود۔»</p>
</div>
<a href="#farsi/chapter/book18--chapter6.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 7</span>
<a href="#farsi/chapter/book18--chapter8.txt"><span class="icon icon-forward"></span></a></p>
