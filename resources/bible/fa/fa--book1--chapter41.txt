<a href="#farsi/chapter/book1--chapter40.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 41</span>
<a href="#farsi/chapter/book1--chapter42.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وواقع‌ شد، چون‌ دو سال‌ سپری‌ شد،كه‌ فرعون‌ خوابی‌ دید كه‌ اینك‌ بر كنار نهر ایستاده‌ است‌۔</p>
<p class="bible"><sup>2&nbsp;</sup>  كه‌ ناگاه‌ از نهر، هفت‌ گاو خوب‌ صورت‌ و فربه‌ گوشت‌ برآمده‌، بر مرغزار می‌چریدند۔</p>
<p class="bible"><sup>3&nbsp;</sup>  و اینك‌ هفت‌ گاو دیگر، بد صورت‌ و لاغر گوشت‌، در عقب‌ آنها از نهر برآمده‌، به‌ پهلوی‌ آن‌ گاوان‌ اول‌ به‌ كنار نهر ایستادند۔</p>
<p class="bible"><sup>4&nbsp;</sup>  و این‌ گاوان‌ زشت‌ صورت‌ و لاغر گوشت‌، آن‌ هفت‌ گاو خوب‌ صورت‌ و فربه‌ را فرو بردند۔ و فرعون‌ بیدار شد۔</p>
<p class="bible"><sup>5&nbsp;</sup>  و باز بخسبید و دیگر باره‌ خوابی‌ دید، كه‌ اینك‌ هفت‌ سنبلۀ پر و نیكو بر یك‌ ساق‌ برمی‌آید۔</p>
<p class="bible"><sup>6&nbsp;</sup>  و اینك‌ هفت‌ سنبلۀ لاغر، از باد شرقی‌ پژمرده‌، بعد از آنها می‌روید۔</p>
<p class="bible"><sup>7&nbsp;</sup>  و سنبله‌های‌ لاغر، آن‌ هفت‌سنبلۀ فربه‌ و پر را فرو بردند۔ و فرعون‌ بیدار شده‌، دید كه‌ اینك‌ خوابی‌ است‌۔</p>
<p class="bible"><sup>8&nbsp;</sup>  صبحگاهان‌ دلش‌ مضطرب‌ شده‌، فرستاد و همۀ جادوگران‌ و جمیع‌ حكیمان‌ مصر را خواند، و فرعون‌ خوابهای‌ خود را بدیشان‌ باز گفت‌۔ اما كسی‌ نبود كه‌ آنها را برای‌ فرعون‌ تعبیر كند۔</p>
<p class="bible"><sup>9&nbsp;</sup>  آنگاه‌ رئیس‌ ساقیان‌ به‌ فرعون‌ عرض‌ كرده‌، گفت‌: «امروز خطایای‌ من‌ بخاطرم‌ آمد۔</p>
<p class="bible"><sup>10&nbsp;</sup>  فرعون‌ بر غلامان‌ خود غضب‌ نموده‌، مرا با رئیس‌ خبّازان‌ در زندان‌ سردار افواج‌ خاصه‌، حبس‌ فرمود۔</p>
<p class="bible"><sup>11&nbsp;</sup>  و من‌ و او در یك‌ شب‌، خوابی‌ دیدیم‌، هر یك‌ موافق‌ تعبیر خواب‌ خود، خواب‌ دیدیم‌۔</p>
<p class="bible"><sup>12&nbsp;</sup>  و جوانی‌ عبرانی‌ در آنجا با ما بود، غلام‌ سردار افواج‌ خاصه‌۔ و خوابهای‌ خود را نزد او بیان‌ كردیم‌ و او خوابهای‌ ما را برای‌ ما تعبیر كرد، هر یك‌ را موافق‌ خوابش‌ تعبیر كرد۔</p>
<p class="bible"><sup>13&nbsp;</sup>  و به‌ عینه‌ موافق‌ تعبیری‌ كه‌ برای‌ ما كرد، واقع‌ شد۔ مرا به‌ منصبم‌ بازآورد، و او را به‌ دار كشید۔ »</p>
<p class="bible"><sup>14&nbsp;</sup>  آنگاه‌ فرعون‌ فرستاده‌، یوسف‌ را خواند و او را به‌ زودی‌ از زندان‌ بیرون‌ آوردند و صورت‌ خود را تراشیده‌، رخت‌ خود را عوض‌ كرد، و به‌ حضور فرعون‌ آمد۔</p>
<p class="bible"><sup>15&nbsp;</sup>  فرعون‌ به‌ یوسف‌ گفت‌: «خوابی‌ دیده‌ام‌ و كسی‌ نیست‌ كه‌ آن‌ را تعبیر كند، و دربارۀ تو شنیدم‌ كه‌ خواب‌ می‌شنوی‌ تا تعبیرش‌ كنی‌۔»</p>
<p class="bible"><sup>16&nbsp;</sup>  یوسف‌ فرعون‌ را به‌ پاسخ‌ گفت‌: «از من‌ نیست‌، الوکیم فرعون‌ را به‌ سلامتی‌ جواب‌ خواهد داد۔ »</p>
<p class="bible"><sup>17&nbsp;</sup>  و فرعون‌ به‌ یوسف‌ گفت‌: «در خواب‌ خود دیدم‌ كه‌ اینك‌ به‌ كنار نهر ایستاده‌ام‌،</p>
<p class="bible"><sup>18&nbsp;</sup>  و ناگاه‌ هفت‌ گاو فربه‌ گوشت‌ و خوب‌ صورت‌ از نهربرآمده‌، بر مرغزار می‌چرند۔</p>
<p class="bible"><sup>19&nbsp;</sup>  و اینك‌ هفت‌ گاو دیگر زبون‌ و بسیار زشت‌ صورت‌ و لاغر گوشت‌، كه‌ در تمامی‌ زمین‌ مصر بدان‌ زشتی‌ ندیده‌ بودم‌، در عقب‌ آنها برمی‌آیند۔</p>
<p class="bible"><sup>20&nbsp;</sup>  و گاوان‌ لاغر زشت‌، هفت‌ گاو فربۀ اول‌ را می‌خورند۔</p>
<p class="bible"><sup>21&nbsp;</sup>  و چون‌ به‌ شكم‌ آنها فرو رفتند معلوم‌ نشد كه‌ بدرون‌ آنها شدند، زیرا كه‌ صورت‌ آنها مثل‌ اول‌ زشت‌ ماند۔ پس‌ بیدار شدم‌۔</p>
<p class="bible"><sup>22&nbsp;</sup>  و باز خوابی‌ دیدم‌ كه‌ اینك‌ هفت‌ سنبلۀ پر و نیكو بر یك‌ ساق‌ برمی‌آید۔</p>
<p class="bible"><sup>23&nbsp;</sup>  و اینك‌ هفت‌ سنبلۀ خشك‌ باریك‌ و از باد شرقی‌ پژمرده‌، بعد از آنها می‌روید۔</p>
<p class="bible"><sup>24&nbsp;</sup>  و سنابل‌ لاغر، آن‌ هفت‌ سنبلۀ نیكو را فرو می‌برد۔ و جادوگران‌ را گفتم‌، لیكن‌ كسی‌ نیست‌ كه‌ برای‌ من‌ شرح‌ كند۔ »</p>
<p class="bible"><sup>25&nbsp;</sup>  یوسف‌ به‌ فرعون‌ گفت‌: «خواب‌ فرعون‌ یكی‌ است‌۔ الوکیم از آنچه‌ خواهد كرد، فرعون‌ را خبر داده‌ است‌۔</p>
<p class="bible"><sup>26&nbsp;</sup>  هفت‌ گاو نیكو هفت‌ سال‌ باشد و هفت‌ سنبلۀ نیكو هفت‌ سال‌۔ همانا خواب‌ یكی‌ است‌۔</p>
<p class="bible"><sup>27&nbsp;</sup>  و هفت‌ گاو لاغر زشت‌، كه‌ در عقب‌ آنها برآمدند، هفت‌ سال‌ باشد۔ و هفت‌ سنبلۀ خالی‌ از باد شرقی‌ پژمرده‌، هفت‌ سال‌ قحط‌ می‌باشد۔</p>
<p class="bible"><sup>28&nbsp;</sup>  سخنی‌ كه‌ به‌ فرعون‌ گفتم‌، این‌ است‌: آنچه‌ الوکیم می‌كند به‌ فرعون‌ ظاهر ساخته‌ است‌۔</p>
<p class="bible"><sup>29&nbsp;</sup>  همانا هفت‌ سال‌ فراوانی‌ بسیار، در تمامی‌ زمین‌ مصر می‌آید۔</p>
<p class="bible"><sup>30&nbsp;</sup>  و بعد از آن‌، هفت‌ سال‌ قحط‌ پدید آید و تمامی‌ فراوانی‌ در زمین‌ مصر فراموش‌ شود۔ و قحط‌، زمین‌ را تباه‌ خواهد ساخت‌۔</p>
<p class="bible"><sup>31&nbsp;</sup>  و فراوانی‌ در زمین‌ معلوم‌ نشود بسبب‌ قحطی‌ كه‌ بعد از آن‌ آید، زیرا كه‌ به‌ غایت‌ سخت‌ خواهد بود۔</p>
<p class="bible"><sup>32&nbsp;</sup>  و چون‌ خواب‌ به‌ فرعون‌ دو مرتبه‌ مكرر شد، این‌ است‌ كه‌ این‌ حادثه‌ از جانب‌ الوکیم مقرر شده‌، والوکیم آن‌ را به‌ زودی‌ پدید خواهد آورد۔</p>
<p class="bible"><sup>33&nbsp;</sup>  پس‌ اكنون‌ فرعون‌ می‌باید مردی‌ بصیر و حكیم‌ را پیدا نموده‌، او را بر زمین‌ مصر بگمارد۔</p>
<p class="bible"><sup>34&nbsp;</sup>  فرعون‌ چنین‌ بكند، و ناظران‌ بر زمین‌ برگمارد، و در هفت‌ سال‌ فراوانی‌، خمس‌ از زمین‌ مصر بگیرد۔</p>
<p class="bible"><sup>35&nbsp;</sup>  و همۀ مأكولات‌ این‌ سالهای‌ نیكو را كه‌ می‌آید جمع‌ كنند، و غله‌ را زیر دست‌ فرعون‌ ذخیره‌ نمایند، و خوراك‌ در شهرها نگاه‌ دارند۔</p>
<p class="bible"><sup>36&nbsp;</sup>  تا خوراك‌ برای‌ زمین‌، به‌ جهت‌ هفت‌ سال‌ قحطی‌ كه‌ در زمین‌ مصر خواهد بود ذخیره‌ شود، مبادا زمین‌ از قحط‌ تباه‌ گردد۔ »</p>
<p class="bible"><sup>37&nbsp;</sup>  پس‌ این‌ سخن‌ بنظر فرعون‌ و بنظر همۀ بندگانش‌ پسند آمد۔</p>
<p class="bible"><sup>38&nbsp;</sup>  و فرعون‌ به‌ بندگان‌ خود گفت‌: «آیا كسی‌ را مثل‌ این‌ توانیم‌ یافت‌، مردی‌ كه‌ روح‌ الوکیم در وی‌ است‌؟»</p>
<p class="bible"><sup>39&nbsp;</sup>  و فرعون‌ به‌ یوسف‌ گفت‌: «چونكه‌ الوکیم كل‌ این‌ امور را بر تو كشف‌ كرده‌ است‌، كسی‌ مانند تو بصیر و حكیم‌ نیست‌۔</p>
<p class="bible"><sup>40&nbsp;</sup>  تو بر خانۀ من‌ باش‌، و به‌ فرمان‌ تو، تمام‌ قوم‌ من‌ مُنتَظَم‌ شوند، جز اینكه‌ بر تخت‌ از تو بزرگتر باشم‌۔ »</p>
<p class="bible"><sup>41&nbsp;</sup>  و فرعون‌ به‌ یوسف‌ گفت‌: «بدان‌ كه‌ تو را بر تمامی‌ زمین‌ مصر گماشتم‌۔»</p>
<p class="bible"><sup>42&nbsp;</sup>  و فرعون‌ انگشتر خود را از دست‌ خویش‌ بیرون‌ كرده‌، آن‌ را بر دست‌ یوسف‌ گذاشت‌، و او را به‌ كتان‌ نازك‌ آراسته‌ كرد، و طوقی‌ زرین‌ بر گردنش‌ انداخت‌۔</p>
<p class="bible"><sup>43&nbsp;</sup>  و او را بر عرابه‌ دومین‌ خود سوار كرد، و پیش‌ رویش‌ ندا می‌كردند كه‌ «زانو زنید!» پس‌ او را بر تمامی‌ زمین‌ مصر برگماشت‌۔</p>
<p class="bible"><sup>44&nbsp;</sup>  و فرعون‌ به‌یوسف‌ گفت‌: «من‌ فرعون‌ هستم‌، و بدون‌ تو هیچكس‌ دست‌ یا پای‌ خود را در كل‌ ارض‌ مصر بلند نكند۔»</p>
<p class="bible"><sup>45&nbsp;</sup>  و فرعون‌ یوسف‌ را صفنات‌ فعنیح‌ نامید، و اَسِنات‌، دختر فوطی‌ فارَع‌، كاهن‌ اون‌ را بدو به‌ زنی‌ داد، و یوسف‌ بر زمین‌ مصر بیرون‌ رفت‌۔</p>
<p class="bible"><sup>46&nbsp;</sup>  و یوسف‌ سی‌ ساله‌ بود وقتی‌ كه‌ به‌ حضور فرعون‌، پادشاه‌ مصر بایستاد، و یوسف‌ از حضور فرعون‌ بیرون‌ شده‌، در تمامی‌ زمین‌ مصر گشت‌۔</p>
<p class="bible"><sup>47&nbsp;</sup>  و در هفت‌ سال‌ فراوانی‌، زمین‌ محصول‌ خود را به‌ كثرت‌ آورد۔</p>
<p class="bible"><sup>48&nbsp;</sup>  پس‌ تمامی‌ مأكولات‌ آن‌ هفت‌ سال‌ را كه‌ در زمین‌ مصر بود، جمع‌ كرد، و خوراك‌ را در شهرها ذخیره‌ نمود، و خوراك‌ مزارع‌ حوالی‌ هر شهر را در آن‌ گذاشت‌۔</p>
<p class="bible"><sup>49&nbsp;</sup>  و یوسف‌ غلۀ بی‌كران‌ بسیار، مثل‌ ریگ‌ دریا ذخیره‌ كرد، تا آنكه‌ از حساب‌ بازماند، زیرا كه‌ از حساب‌ زیاده‌ بود۔</p>
<p class="bible"><sup>50&nbsp;</sup>  و قبل‌ از وقوع‌ سالهای‌ قحط‌، دو پسر برای‌ یوسف‌ زاییده‌ شد، كه‌ اَسِنات‌، دختر فوطی‌ فارع‌، كاهن‌ اون‌ برایش‌ بزاد۔</p>
<p class="bible"><sup>51&nbsp;</sup>  و یوسف‌ نخست‌زادۀ خود را منّسی‌ نام‌ نهاد، زیرا گفت‌: «الوکیم مرا از تمامی‌ مشقّتم‌ و تمامی‌ خانۀ پدرم‌ فراموشی‌ داد۔»</p>
<p class="bible"><sup>52&nbsp;</sup>  و دومین‌ را افرایم‌ نامید، زیرا گفت‌: «الوکیم مرا در زمین‌ مذلتم‌ بارآور گردانید۔ »</p>
<p class="bible"><sup>53&nbsp;</sup>  و هفت‌ سال‌ فراوانی‌ كه‌ در زمین‌ مصر بود، سپری‌ شد۔</p>
<p class="bible"><sup>54&nbsp;</sup>  و هفت‌ سال‌ قحط‌، آمدن‌ گرفت‌، چنانكه‌ یوسف‌ گفته‌ بود۔ و قحط‌ در همۀ زمینها پدید شد، لیكن‌ در تمامی زمین‌ مصر نان‌ بود۔</p>
<p class="bible"><sup>55&nbsp;</sup>  و چون‌ تمامی زمین‌ مصر مبتلای‌ قحط‌ شد، قوم‌ برای‌ نان‌ نزد فرعون‌ فریاد برآوردند۔ و فرعون‌ به‌ همۀ مصریان‌ گفت‌: «نزد یوسف‌ بروید و آنچه‌ اوبه‌ شما گوید، بكنید۔»</p>
<p class="bible"><sup>56&nbsp;</sup>  پس‌ قحط‌، تمامی‌ روی‌ زمین‌ را فروگرفت‌، و یوسف‌ همۀ انبارها را باز كرده‌، به‌ مصریان‌ می‌فروخت‌، و قحط در زمین‌ مصر سخت‌ شد۔</p>
<p class="bible"><sup>57&nbsp;</sup>  و همۀ زمینها به‌ جهت‌ خرید غله‌ نزد یوسف‌ به‌ مصر آمدند، زیرا قحط‌ بر تمامی‌ زمین‌ سخت‌ شد۔</p>
</div>
<a href="#farsi/chapter/book1--chapter40.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 41</span>
<a href="#farsi/chapter/book1--chapter42.txt"><span class="icon icon-forward"></span></a></p>
