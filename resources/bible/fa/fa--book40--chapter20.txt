<a href="#farsi/chapter/book40--chapter19.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 20</span>
<a href="#farsi/chapter/book40--chapter21.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> زیرا ملکوت آسمان صاحب خانه‌ای را ماند که بامدادان بیرون رفت تا عَمَله بجهت تاکستان خود به مزد بگیرد۔</p>
<p class="bible"><sup>2&nbsp;</sup>  پس با عمله، روزی یک دینار قرار داده، ایشان را به تاکستان خود فرستاد۔</p>
<p class="bible"><sup>3&nbsp;</sup>  و قریب به ساعت سوم بیرون رفته، بعضی دیگر را در بازار بیکار ایستاده دید۔</p>
<p class="bible"><sup>4&nbsp;</sup>  ایشان را نیز گفت، شما هم به تاکستان بروید و آنچه حقّ شما است به شما می‌دهم۔ پس رفتند۔</p>
<p class="bible"><sup>5&nbsp;</sup>  باز قریب به ساعت ششم و نهم رفته، همچنین کرد۔</p>
<p class="bible"><sup>6&nbsp;</sup>  و قریب به ساعت یازدهم رفته، چند نفر دیگر بیکار ایستاده یافت۔ ایشان را گفت، از بهر چه تمامی روز در اینجا بیکار ایستاده‌اید؟</p>
<p class="bible"><sup>7&nbsp;</sup>  گفتندش، هیچ کس ما را به مزد نگرفت۔ بدیشان گفت، شما نیز به تاکستان بروید و حقّ خویش را خواهید یافت۔</p>
<p class="bible"><sup>8&nbsp;</sup>  و چون وقت شام رسید، صاحب تاکستان به ناظر خود گفت، مزدوران را طلبیده، از آخرین گرفته تا اوّلین مزد ایشان را ادا کن۔</p>
<p class="bible"><sup>9&nbsp;</sup>  پس یازده ساعتیان آمده، هر نفری دیناری یافتند۔</p>
<p class="bible"><sup>10&nbsp;</sup>  و اوّلین آمده، گمان بردند که بیشتر خواهند یافت۔ ولی ایشان نیز هر نفری دیناری یافتند۔</p>
<p class="bible"><sup>11&nbsp;</sup>  امّا چون گرفتند، به صاحب خانه شکایت نموده،</p>
<p class="bible"><sup>12&nbsp;</sup>  گفتند که، این آخرین، یک ساعت کار کردند و ایشان را با ما که متحمّل سختی و حرارت روز گردیده‌ایم مساوی ساخته‌ای؟</p>
<p class="bible"><sup>13&nbsp;</sup>  او در جواب یکی از ایشان گفت، ای رفیق بر تو ظلمی نکردم۔ مگر به دیناری با من قرار ندادی؟</p>
<p class="bible"><sup>14&nbsp;</sup>  حقّ خود را گرفته برو۔ می‌خواهم بدین آخری مثل تو دهم۔</p>
<p class="bible"><sup>15&nbsp;</sup>  آیا مرا جایز نیست که از مال خود آنچه خواهم بکنم؟ مگر چشم تو بد است از آن رو که من نیکو هستم؟</p>
<p class="bible"><sup>16&nbsp;</sup>  بنابراین اوّلین آخرین و آخرین اوّلین خواهند شد، زیرا خوانده شدگان بسیارند و برگزیدگان کم۔</p>
<p class="bible"><sup>17&nbsp;</sup>  و چون عیسیٰ المسیحﷺ به اورشلیم می‌رفت، دوازده شاگرد خود را در اثنای راه به خلوت طلبیده بدیشان گفت،</p>
<p class="bible"><sup>18&nbsp;</sup>  اینک، به سوی اورشلیم می‌رویم و پسر انسان به رؤسای کَهَنَه و کاتبان تسلیم کرده خواهد شد و حکم قتل او را خواهند داد،</p>
<p class="bible"><sup>19&nbsp;</sup>  و او را به امّت‌ها خواهند سپرد تا او را استهزا کنند و تازیانه زنند و مصلوب نمایند و در روز سوم خواهد برخاست۔</p>
<p class="note">بن دیوید را که در حالتی زخمی از درخت است آویزان کند ، به دنبال انجیل مقدس به عنوان هادی صلح (دوم تیموتی 3: 1) باشید تا واعظ انجیل صلح را ببینید۔ به مزمور 2:12 مراجعه کنید۔ زکریا 5:20 اشعیا 5: 1۔</p>
<p class="bible"><sup>20&nbsp;</sup>  آنگاه مادر دو پسر زِبِدی با پسران خود نزد وی آمده و پرستش نموده، از او چیزی درخواست کرد۔</p>
<p class="bible"><sup>21&nbsp;</sup>  بدو گفت، چه خواهشداری؟ گفت، بفرما تا این دو پسر من در ملکوت تو، یکی بر دست راست و دیگری بر دست چپ تو بنشینند۔</p>
<p class="bible"><sup>22&nbsp;</sup>  عیسیٰ المسیحﷺ در جواب گفت، نمی‌دانید چه می‌خواهید۔ آیا می‌توانید از آن کاسهای که من می‌نوشم، بنوشید و تعمیدی را که من می‌یابم، بیابید؟ بدو گفتند، می‌توانیم۔</p>
<p class="bible"><sup>23&nbsp;</sup>  ایشان را گفت، البتّه از کاسه من خواهید نوشید و تعمیدی را که من می‌یابم، خواهید یافت۔ لیکن نشستن به دست راست و چپ من، از آن من نیست که بدهم، مگر به کسانی که از جانب پدرم برای ایشان مهیّا شده است۔</p>
<p class="bible"><sup>24&nbsp;</sup>  امّا چون آن ده شاگرد شنیدند، بر آن دو برادر به دل رنجیدند۔</p>
<p class="bible"><sup>25&nbsp;</sup>  عیسیٰ المسیحﷺ ایشان را پیش طلبیده، گفت، آگاه هستید که حکّام امّت‌ها بر ایشان سروری می‌کنند و رؤسا بر ایشان مسلّطند۔</p>
<p class="bible"><sup>26&nbsp;</sup>  لیکن در میان شما چنین نخواهد بود، بلکه هر که در میان شما می‌خواهد بزرگ گردد، خادم شما باشد۔</p>
<p class="bible"><sup>27&nbsp;</sup>  و هر که می‌خواهد در میان شما مقدّم بُوَد، غلام شما باشد۔</p>
<p class="bible"><sup>28&nbsp;</sup>  چنانکه پسر انسان نیامد تا مخدوم شود، بلکه تا خدمت کند و جان خود را در راه بسیاری فدا سازد۔</p>
<p class="bible"><sup>29&nbsp;</sup>  و هنگامی که از اَرِیحا بیرون می‌رفتند، گروهی بسیار از عقب او می‌آمدند۔</p>
<p class="bible"><sup>30&nbsp;</sup>  که ناگاه دو مرد کور کنار راه نشسته، چون شنیدند که عیسیٰ المسیحﷺ در گذر است، فریاد کرده، گفتند، ھادونا، پسر داودا، بر ما ترحّم کن!</p>
<p class="bible"><sup>31&nbsp;</sup>  و هر چند خلق ایشانرا نهیب می‌دادند که خاموش شوند، بیشتر فریادکنان می‌گفتند، ھادونا، پسر داودا، بر ما ترحّم فرما!</p>
<p class="bible"><sup>32&nbsp;</sup>  پس عیسیٰ المسیحﷺ ایستاده، به آواز بلند گفت، چه می‌خواهید برای شما کنم؟</p>
<p class="bible"><sup>33&nbsp;</sup>  به وی گفتند، ھادونا، اینکه چشمان ما باز گردد!</p>
<p class="bible"><sup>34&nbsp;</sup>  پس عیسیٰ المسیحﷺ ترحّم نموده، چشمان ایشان را لمس نمود که در ساعت بینا گشته، از عقب او روانه شدند۔</p>
</div>
<a href="#farsi/chapter/book40--chapter19.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 20</span>
<a href="#farsi/chapter/book40--chapter21.txt"><span class="icon icon-forward"></span></a></p>
