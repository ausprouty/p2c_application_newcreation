<a href="#farsi/chapter/book41--chapter7.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 8</span>
<a href="#farsi/chapter/book41--chapter9.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> ودر آن ایّام باز جمعیّت، بسیار شده و خوراکی نداشتند۔ عیسیٰ المسیحﷺ شاگردان خود را پیش طلبیده، به ایشان گفت،</p>
<p class="bible"><sup>2&nbsp;</sup>  بر این گروه دلم بسوخت زیرا الآن سه روز است که با من می‌باشند و هیچ خوراک ندارند۔</p>
<p class="bible"><sup>3&nbsp;</sup>  و هرگاه ایشان را گرسنه به خانه‌های خود برگردانم، هرآینه در راه ضعف کنند، زیرا که بعضی از ایشان از راه دور آمده‌اند۔</p>
<p class="bible"><sup>4&nbsp;</sup>  شاگردانش وی را جواب دادند، از کجا کسی می‌تواند اینها را در این صحرا از نان سیر گرداند؟</p>
<p class="bible"><sup>5&nbsp;</sup>  از ایشان پرسید، چند نان دارید؟ گفتند، هفت۔</p>
<p class="bible"><sup>6&nbsp;</sup>  پس جماعت را فرمود تا بر زمین بنشینند؛ و آن هفت نان را گرفته، شکر نمود و پاره کرده، به شاگردان خود داد تا پیش مردم گذارند۔ پس نزد آن گروه نهادند۔</p>
<p class="bible"><sup>7&nbsp;</sup>  و چند ماهی کوچک نیز داشتند۔ آنها را نیز برکت داده، فرمود تا پیش ایشان نهند۔</p>
<p class="bible"><sup>8&nbsp;</sup>  پس خورده، سیر شدند و هفت زنبیل پر از پاره‌های باقیمانده برداشتند۔</p>
<p class="bible"><sup>9&nbsp;</sup>  و عدد خورندگان قریب به چهار هزار بود۔ پس ایشان را مرخّص فرمود۔</p>
<p class="bible"><sup>10&nbsp;</sup>  و بی‌درنگ با شاگردان به کشتی سوار شده،به نواحی دَلْمانُوتَه آمد۔</p>
<p class="bible"><sup>11&nbsp;</sup>  و فریسیان بیرون آمده، با وی به مباحثه شروع کردند۔ و از راه امتحان آیتی آسمانی از او خواستند۔</p>
<p class="bible"><sup>12&nbsp;</sup>  او از دل آهی کشیده، گفت، از برای چه این فرقه آیتی می‌خواهند؟ هرآینه به شما می‌گویم آیتی بدین فرقه عطا نخواهد شد۔</p>
<p class="bible"><sup>13&nbsp;</sup>  پس ایشان را گذارد و باز به کشتی سوار شده، به کناره دیگر عبور نمود۔</p>
<p class="bible"><sup>14&nbsp;</sup>  و فراموش کردند که نان بردارند و با خود در کشتی جز یک نان نداشتند۔</p>
<p class="bible"><sup>15&nbsp;</sup>  آنگاه ایشان را قدغن فرمود که با خبر باشید و از خمیرمایه فریسیان و خمیرمایه هیرودیس احتیاط کنید!</p>
<p class="bible"><sup>16&nbsp;</sup>  ایشان با خود اندیشیده، گفتند، از آن است که نان نداریم۔</p>
<p class="bible"><sup>17&nbsp;</sup>  عیسیٰ المسیحﷺ فهم کرده، بدیشان گفت، چرا فکر می‌کنید از آن‌جهت که نان ندارید؟ آیا هنوز نفهمیده و درک نکرده‌اید و تا حال دل شما سخت است؟</p>
<p class="bible"><sup>18&nbsp;</sup>  آیا چشم داشته نمی‌بینید و گوش داشته نمی‌شنوید و به یاد ندارید؟</p>
<p class="bible"><sup>19&nbsp;</sup>  وقتی که پنج نان را برای پنج هزار نفر پاره کردم، چند سبد پر از پاره‌ها برداشتید؟ بدو گفتند، دوازده۔</p>
<p class="bible"><sup>20&nbsp;</sup>  و وقتی که هفت نان را بجهت چهار هزار کس؛ پس چند زنبیل پر از ریزه‌ها برداشتید؟ گفتندش، هفت۔</p>
<p class="bible"><sup>21&nbsp;</sup>  پس بدیشان گفت، چرا نمی‌فهمید؟</p>
<p class="bible"><sup>22&nbsp;</sup>  چون به بیت صیدا آمد، شخصی کور را نزداو آوردند و التماس نمودند که او را لمس نماید۔</p>
<p class="bible"><sup>23&nbsp;</sup>  پس دست آن کور را گرفته، او را از قریه بیرون برد و آب دهان بر چشمان او افکنده، و دست بر او گذارده از او پرسید که چیزی می‌بینی؟</p>
<p class="bible"><sup>24&nbsp;</sup>  او بالا نگریسته، گفت، مردمان را خرامان، چون درختها می‌بینم۔</p>
<p class="bible"><sup>25&nbsp;</sup>  پس بار دیگر دستهای خود را بر چشمان او گذارده، او را فرمود تا بالا نگریست و صحیح گشته، همه‌چیز را به خوبی دید۔</p>
<p class="bible"><sup>26&nbsp;</sup>  پس او را به خانهاش فرستاده، گفت، داخل ده مشو و هیچ کس را در آن جا خبر مده۔</p>
<p class="bible"><sup>27&nbsp;</sup>  و عیسیٰ المسیحﷺ با شاگردان خود به دهات قیصریّه فِیلِپُّس رفت۔ و در راه از شاگردانش پرسیده، گفت که، مردم مرا کِه می‌دانند؟</p>
<p class="bible"><sup>28&nbsp;</sup>  ایشان جواب دادند که یحیی تعمید‌دهنده و بعضی الیاس و بعضی یکی از انبیا۔</p>
<p class="bible"><sup>29&nbsp;</sup>  او از ایشان پرسید، شما مرا کِه می‌دانید؟ پطرس در جواب او گفت، تو مسیح هستی۔</p>
<p class="bible"><sup>30&nbsp;</sup>  پس ایشان را فرمود که هیچ‌کس را از او خبر ندهند۔</p>
<p class="bible"><sup>31&nbsp;</sup>  آنگاه ایشان را تعلیم دادن آغاز کرد که لازم است پسر انسان بسیار زحمت کشد و از مشایخ و رؤسای کهنه و کاتبان رّد شود و کشته شده، بعد از سه روز برخیزد۔</p>
<p class="bible"><sup>32&nbsp;</sup>  و چون این کلامرا علانیه فرمود، پطرس او را گرفته، به منع کردن شروع نمود۔</p>
<p class="bible"><sup>33&nbsp;</sup>  امّا او برگشته، به شاگردان خود نگریسته، پطرس را نهیب داد و گفت، ای شیطان از من دور شو، زیرا امور الٰهی را اندیشه نمی‌کنی بلکه چیزهای انسانی را۔</p>
<p class="bible"><sup>34&nbsp;</sup>  پس مردم را با شاگردان خود خوانده، گفت، هر که خواهد از عقب من آید، خویشتن را انکار کند و صلیب خود را برداشته، مرا متابعت نماید۔</p>
<p class="bible"><sup>35&nbsp;</sup>  زیرا هر که خواهد جان خود را نجات دهد، آن را هلاک سازد؛ و هر که جان خود را بجهت من و انجیل بر باد دهد آن را برهاند۔</p>
<p class="bible"><sup>36&nbsp;</sup>  زیراکه شخص را چه سود دارد هر گاه تمام دنیا را ببرد و نَفْس خود را ببازد؟</p>
<p class="bible"><sup>37&nbsp;</sup>  یا آنکه آدمی چه چیز را به عوض جان خود بدهد؟</p>
<p class="bible"><sup>38&nbsp;</sup>  زیرا هر که در این فرقه زناکار و خطاکار از من و سخنان من شرمنده شود، پسر انسان نیز وقتی که با فرشتگان مقدّس در جلال پدر خویش آید، از او شرمنده خواهد گردید۔</p>
<p class="note">دانیل 2: 5 را ببینید۔ ۔</p>
</div>
<a href="#farsi/chapter/book41--chapter7.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 8</span>
<a href="#farsi/chapter/book41--chapter9.txt"><span class="icon icon-forward"></span></a></p>
