<a href="#farsi/chapter/book36--chapter2.txt"><span class="icon icon-back"></span></a><span class="bible_book_rtl"><bdo dir="rtl">صفنیاہ<bdo> 3</span>
</p>
<div class="bible_rtl">
<p class="bible"><sup>1&nbsp;</sup> وای‌ بر شهر فتنه‌ انگیزِ نجسِ ظلم‌ كننده‌!</p>
<p class="bible"><sup>2&nbsp;</sup>  آواز را نمی‌شنود و تأدیب‌ را نمی‌پذیرد و بر تتراجراماتون توكّل‌ نمی‌نماید و بر خدای‌ خود تقرّب‌ نمی‌جوید۔</p>
<p class="bible"><sup>3&nbsp;</sup>  سرورانش‌ در اندرونش‌ شیران‌ غرّان‌ و داورانش‌ گرگان‌ شب‌ كه‌ چیزی‌ تا صبح‌ باقی‌ نمی‌گذارند۔</p>
<p class="bible"><sup>4&nbsp;</sup>  انبیایش‌ مغرور و خیانتكارند۔ كاهنانش‌ قدس‌ را نجس‌ می‌سازند و به‌ شریعت‌ مخالفت‌ می‌ورزیدند۔</p>
<p class="bible"><sup>5&nbsp;</sup>  تتراجراماتون در اندرونش‌ عادل‌ است‌ و بی‌انصافی‌ نمی‌نماید۔ هر بامداد حكم‌ خود را روشن‌ می‌سازد و كوتاهی‌ نمی‌كند، امّا مرد ظالم‌ حیا را نمی‌داند۔</p>
<p class="bible"><sup>6&nbsp;</sup>  امّت‌ها را منقطع‌ ساخته‌ام‌ كه‌ برجهای‌ ایشان‌ خراب‌ شده‌ است‌ و كوچه‌های‌ ایشان‌ را چنان‌ ویران‌ كرده‌ام‌ كه‌ عبور كننده‌ای‌ نباشد۔ شهرهای‌ ایشان‌ چنان‌ منهدم‌ گردیده‌ است‌ كه‌ نه‌ انسانی‌ و نه‌ ساكنی‌ باقی‌ مانده‌ است‌۔</p>
<p class="bible"><sup>7&nbsp;</sup>  و گفتم‌: كاش‌ كه‌ از من‌ می‌ترسیدی‌ و تأدیب‌ را می‌پذیرفتی‌۔ تا آنكه‌ مسكن‌ او معدوم نمی‌شد، موافق‌ هر آنچه‌ بر او تعیین‌ نموده‌ بودم‌۔ لكن‌ ایشان‌ صبح‌ زود برخاسته‌، اعمال‌ خود را فاسد گردانیدند۔</p>
<p class="bible"><sup>8&nbsp;</sup>  بنابراین‌ تتراجراماتون می‌گوید: برای‌ من‌ منتظر باشید تا روزی‌ كه‌ به‌ جهت‌ غارت‌ برخیزم‌ زیرا كه‌ قصد من‌ این‌ است‌ كه‌ امّت‌ها را جمع‌ نمایم‌ و ممالك‌ را فراهم‌ آورم‌ تا غضب‌ خود و تمامی‌ حدّت‌ خشم‌ خویش‌ را بر ایشان‌ بریزم‌ زیرا كه‌ تمامی‌ جهان‌ به‌ آتش‌ غیرت‌ من‌ سوخته‌ خواهد شد۔</p>
<p class="bible"><sup>9&nbsp;</sup>  زیرا كه‌ در آن‌ زمان‌، زبان‌ پاك‌ به‌ امّت‌ها باز خواهم‌ داد تا جمیع‌ ایشان‌ اسم‌ الوکیم‌ را بخوانند و به‌ یك‌ دل‌ او را عبادت‌ نمایند۔</p>
<p class="bible"><sup>10&nbsp;</sup>  از ماورای‌ نهرهای‌ حَبَش‌ پرستندگانم‌ یعنی‌ دختر پراكندگانم‌ هدیه‌ای‌ برای‌ من‌ خواهند آورد۔</p>
<p class="bible"><sup>11&nbsp;</sup>  در آن‌ روز از همه‌ اعمالت‌ كه‌ به‌ من‌ عصیان‌ ورزیده‌ای‌ خجل‌ نخواهی‌ شد زیرا كه‌ در آن‌ زمان‌ آنانی‌ را كه‌ از تكبّر تو مسرورند، از میانت‌ دور خواهم‌ كرد و بار دیگر در كوه‌ مقدّس‌ من‌ تكبّر نخواهی‌ نمود۔</p>
<p class="bible"><sup>12&nbsp;</sup>  امّا در میان‌ تو قومی‌ ذلیل‌ و مسكین‌ باقی‌ خواهم‌ گذاشت‌ و ایشان‌ بر اسم‌ تتراجراماتون توكّل‌ خواهند نمود۔</p>
<p class="bible"><sup>13&nbsp;</sup>  و بقیه‌ اسرائیل‌ بی‌انصافی‌ نخواهند نمود و دروغ‌ نخواهند گفت‌ و در دهان‌ ایشان‌ زبان‌ فریبنده‌ یافت‌ نخواهد شد زیرا كه‌ ایشان‌ چرا كرده‌، به‌ آرامی‌ خواهند خوابید و ترساننده‌ای‌ نخواهد بود۔</p>
<p class="bible"><sup>14&nbsp;</sup>  ای‌ دختر صهیون‌ ترنّم‌ نما! ای‌ اسرائیل‌ آواز شادمانی‌ بده‌! ای‌ دختر اورشلیم‌ به‌ تمامی‌ دل‌ شادمان‌ شو و وجد نما !</p>
<p class="bible"><sup>15&nbsp;</sup>  تتراجراماتون عقوبت‌های‌ تو را برداشته‌ و دشمنانت‌ را دور كرده‌ است‌۔ الوکیم‌ پادشاه‌ اسرائیل‌ در میان‌ تو است‌ پس‌ بار دیگر بلارا نخواهی‌ دید۔</p>
<p class="bible"><sup>16&nbsp;</sup>  در آن‌ روز به‌ اورشلیم‌ گفته‌ خواهد شد كه‌ مترس‌! ای‌ صهیون‌ دستهای‌ تو سُست‌ نشود!</p>
<p class="bible"><sup>17&nbsp;</sup>  الوکیم‌ خدایت‌ در میان‌ تو قدیر است‌ و نجات‌ خواهد داد۔ او بر تو شادی‌ بسیار خواهد نمود و در محبّت‌ خود آرامی‌ خواهد یافت‌ و با سرودها بر تو شادی‌ خواهد نمود۔</p>
<p class="bible"><sup>18&nbsp;</sup>  آنانی‌ را كه‌ به‌ جهت‌ عیدها محزون‌ می‌باشند و از آن‌ تو هستند، جمع‌ خواهم‌ نمود كه‌ عار بر ایشان‌ بار سنگین‌ می‌بود۔</p>
<p class="bible"><sup>19&nbsp;</sup>  اینك‌ در آن‌ زمان‌ برهمه‌ آنانی‌ كه‌ بر تو ظلم‌ می‌كردند، مكافات‌ خواهم‌ رسانید و لنگان‌ را خواهم‌ رهانید و رانده‌ شدگان‌ را جمع‌ خواهم‌ كرد و آنانی‌ را كه‌ عار ایشان‌ در تمامی‌ زمین‌ می‌بود محّل‌ تسبیح‌ و اسم‌ خواهم‌ گردانید۔</p>
<p class="bible"><sup>20&nbsp;</sup>  در آن‌ زمان‌ شما را در خواهم‌ آورد و در آن‌ زمان‌ شما را جمع‌ خواهم‌ كرد زیرا تتراجراماتون می‌گوید: حینی‌ كه‌ اسیران‌ شما را بنظر شما باز آورم‌، آنگاه‌ شما را در میان‌ تمامی‌ قوم‌های‌ زمین‌ محلّ اسم‌ و تسبیح‌ خواهم‌ گردانید۔</p>
</div>
<a href="#farsi/chapter/book36--chapter2.txt"><span class="icon icon-back"></span></a><span class="bible_book_rtl"><bdo dir="rtl">صفنیاہ<bdo> 3</span>
</p>
