<a href="#farsi/chapter/book46--chapter12.txt"><span class="icon icon-back"></span></a><span class="bible_book_rtl"><bdo dir="rtl"> کُرنتھِیوں ۱ <bdo>  I Corinthians 13</span>
<a href="#farsi/chapter/book46--chapter14.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> اگر به زبانهای مردم و فرشتگان سخنگویم و محّبت نداشته باشم، مثل نحاس صدادهنده و سنج فغان کننده شده‌ام۔</p>
<p class="bible"><sup>2&nbsp;</sup>  و اگر نبوّت داشته باشم و جمیع اسرار و همه علم را بدانم و ایمان کامل داشته باشم به‌حدّی که کوه‌ها را نقل کنم و محبّت نداشته باشم، هیچ هستم۔</p>
<p class="bible"><sup>3&nbsp;</sup>  و اگر جمیع اموال خود را صدقه دهم و بدن خود را بسپارم تا سوخته شود و محبّت نداشته باشم، هیچ سود نمی‌برم۔</p>
<p class="bible"><sup>4&nbsp;</sup>  محبّت حلیم و مهربان است؛ محبّت حسد نمی‌برد؛ محبّت کبر و غرور ندارد؛</p>
<p class="bible"><sup>5&nbsp;</sup>  اطوار ناپسندیده ندارد و نفع خود را طالب نمی‌شود؛ خشم نمی‌گیرد و سوءظنّ ندارد؛</p>
<p class="bible"><sup>6&nbsp;</sup>  از ناراستی خوشوقت نمی‌گردد، ولی با راستی شادی می‌کند؛</p>
<p class="bible"><sup>7&nbsp;</sup>  در همه‌چیز صبر می‌کند و همه را باور می‌نماید؛ در همهحال امیدوار می‌باشد و هر چیز را متحمل می‌باشد۔</p>
<p class="bible"><sup>8&nbsp;</sup>  محبّت هرگز ساقط نمی‌شود و امّا اگر نبوّتها باشد، نیست خواهد شد و اگر زبانها، انتها خواهدپذیرفت و اگر علم، زایل خواهد گردید۔</p>
<p class="bible"><sup>9&nbsp;</sup>  زیرا جزئی علمی داریم و جزئی نبوّت می‌نماییم،</p>
<p class="bible"><sup>10&nbsp;</sup>  لکن هنگامی که کامل آید، جزئی نیست خواهد گردید۔</p>
<p class="bible"><sup>11&nbsp;</sup>  زمانی که طفل بودم، چون طفل حرف میزدم و چون طفل فکر می‌کردم و مانند طفل تعقّل می‌نمودم۔ امّا چون مرد شدم، کارهای طفلانه را ترک کردم۔</p>
<p class="bible"><sup>12&nbsp;</sup>  زیرا که الحال در آینه بطور معمّا می‌بینیم، لکن آن وقت روبرو؛ الآن جزئی معرفتی دارم، لکن آنوقت خواهم شناخت، چنانکه نیز شناخته شده‌ام۔</p>
<p class="bible"><sup>13&nbsp;</sup>  و الحال این سه چیز باقی است، یعنی ایمان و امید و محبّت۔ امّا بزرگتر از اینها محبّت است۔</p>
</div>
<a href="#farsi/chapter/book46--chapter12.txt"><span class="icon icon-back"></span></a><span class="bible_book_rtl"><bdo dir="rtl"> کُرنتھِیوں ۱ <bdo>  I Corinthians 13</span>
<a href="#farsi/chapter/book46--chapter14.txt"><span class="icon icon-forward"></span></a></p>
