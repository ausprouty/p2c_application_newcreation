<a href="#farsi/chapter/book43--chapter7.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 8</span>
<a href="#farsi/chapter/book43--chapter9.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> امّا عیسی به کوه زیتون رفت۔</p>
<p class="bible"><sup>2&nbsp;</sup>  و بامدادانباز به هیکل آمد و چون جمیع قوم نزد او آمدند نشسته، ایشان را تعلیم می‌داد۔</p>
<p class="bible"><sup>3&nbsp;</sup>  که ناگاه کاتبان و فریسیان زنی را که در زنا گرفته شده بود، پیش او آوردند و او را در میان برپا داشته،</p>
<p class="bible"><sup>4&nbsp;</sup>  بدو گفتند، ای استاد، این زن در عین عمل زنا گرفته شد؛</p>
<p class="bible"><sup>5&nbsp;</sup>  و موسی در تورات به ما حکم کرده است که چنین زنان سنگسار شوند۔ امّا تو چه می‌گویی؟</p>
<p class="bible"><sup>6&nbsp;</sup>  و این را از روی امتحان بدو گفتند تاادّعایی بر او پیدا کنند۔ امّا عیسی سر به زیر افکنده، به انگشت خود بر روی زمین می‌نوشت۔</p>
<p class="bible"><sup>7&nbsp;</sup>  و چون در سؤال کردن الحاح می‌نمودند، راست شده، بدیشان گفت، هر که از شما گناه ندارد اوّل بر او سنگ اندازد۔</p>
<p class="bible"><sup>8&nbsp;</sup>  و باز سر به زیر افکنده، بر زمین می‌نوشت۔</p>
<p class="bible"><sup>9&nbsp;</sup>  پس چون شنیدند، از ضمیر خود ملزم شده، از مشایخ شروع کرده تا به آخر، یک یک بیرون رفتند و عیسی تنها باقی ماند با آن زن که در میان ایستاده بود۔</p>
<p class="bible"><sup>10&nbsp;</sup>  پس عیسی چون راست شد و غیر از زن کسی را ندید، بدو گفت، ای زن آن مدّعیان تو کجا شدند؟ آیا هیچ‌کس بر تو فتوا نداد؟</p>
<p class="bible"><sup>11&nbsp;</sup>  گفت، هیچ‌کس ای آقا۔ عیسی گفت، من هم بر تو فتوا نمی‌دهم۔ برو دیگر گناه مکن۔</p>
<p class="bible"><sup>12&nbsp;</sup>  پس عیسی باز بدیشان خطاب کرده، گفت، من نورِ عالم هستم۔ کسی که مرا متابعت کند، در ظلمت سالک نشود بلکه نور حیات را یابد۔</p>
<p class="bible"><sup>13&nbsp;</sup>  آنگاه فریسیان بدو گفتند، تو بر خود شهادت می‌دهی، پس شهادت تو راست نیست۔</p>
<p class="bible"><sup>14&nbsp;</sup>  عیسی در جواب ایشان گفت، هرچند من بر خود شهادت می‌دهم، شهادت من راست است زیرا که می‌دانم از کجا آمده‌ام و به کجا خواهم رفت، لیکن شما نمی‌دانید از کجا آمده‌ام و به کجا می‌روم۔</p>
<p class="bible"><sup>15&nbsp;</sup>  شما بحسب جسم حکم می‌کنید امّا من بر هیچ‌کس حکم نمی‌کنم۔</p>
<p class="bible"><sup>16&nbsp;</sup>  و اگر من حکم دهم، حکم من راست است، از آنرو که تنها نیستم بلکه من و پدری که مرا فرستاد۔</p>
<p class="bible"><sup>17&nbsp;</sup>  و نیز در شریعت شما مکتوب است که شهادت دو کسحقّ است۔</p>
<p class="bible"><sup>18&nbsp;</sup>  من بر خود شهادت می‌دهم و پدری که مرا فرستاد نیز برای من شهادت می‌دهد۔</p>
<p class="bible"><sup>19&nbsp;</sup>  بدو گفتند، پدر تو کجا است؟ عیسی جواب داد که نه مرا می‌شناسید و نه پدر مرا۔ هرگاه مرا می‌شناختید پدر مرا نیز می‌شناختید۔</p>
<p class="bible"><sup>20&nbsp;</sup>  و این کلام را عیسی در بیتالمال گفت، وقتی که در هیکل تعلیم می‌داد؛ و هیچ‌کس او را نگرفت بجهت آنکه ساعت او هنوز نرسیده بود۔</p>
<p class="bible"><sup>21&nbsp;</sup>  باز عیسی بدیشان گفت، من می‌روم و مرا طلب خواهید کرد و در گناهان خود خواهید مرد و جایی که من می‌روم شما نمی‌توانید آمد۔</p>
<p class="bible"><sup>22&nbsp;</sup>  یهودیان گفتند، آیا ارادهٔ قتل خود دارد که می‌گوید به جایی خواهم رفت که شما نمی‌توانید آمد؟</p>
<p class="bible"><sup>23&nbsp;</sup>  ایشان را گفت، شما از پایین می‌باشید امّا من از بالا۔ شما از این جهان هستید، لیکن من از این جهان نیستم۔</p>
<p class="bible"><sup>24&nbsp;</sup>  از این جهت به شما گفتم که در گناهان خود خواهید مرد، زیرا اگر باور نکنید که من هستم، در گناهان خود خواهید مرد۔</p>
<p class="bible"><sup>25&nbsp;</sup>  بدو گفتند، تو کیستی؟ عیسی بدیشان گفت، همانم که از اوّل نیز به شما گفتم۔</p>
<p class="bible"><sup>26&nbsp;</sup>  من چیزهای بسیار دارم که دربارهٔ شما بگویم و حکم کنم؛ لکن آنکه مرا فرستاد حقّ است و من آنچه از او شنیده‌ام، به جهان می‌گویم۔</p>
<p class="bible"><sup>27&nbsp;</sup>  ایشان نفهمیدند که بدیشان دربارهٔ پدر سخن می‌گوید۔</p>
<p class="bible"><sup>28&nbsp;</sup>  عیسی بدیشان گفت، وقتی که پسر انسان را بلند کردید، آن وقت خواهید دانست که من هستم و از خود کاری نمی‌کنم بلکه به آنچه پدرم مرا تعلیم داد، تکلّم می‌کنم۔</p>
<p class="bible"><sup>29&nbsp;</sup>  و او که مرا فرستاد، با من است وپدر مرا تنها نگذارده است زیرا که من همیشه کارهای پسندیده او را بجا می‌آورم۔</p>
<p class="bible"><sup>30&nbsp;</sup>  چون این را گفت، بسیاری بدو ایمان آوردند۔</p>
<p class="bible"><sup>31&nbsp;</sup>  پس عیسی به یهودیانی که بدو ایمان آوردند، گفت، اگر شما در کلام من بمانید، فی‌الحقیقۀشاگردمنخواهیدشد،</p>
<p class="bible"><sup>32&nbsp;</sup>  و حقّ را خواهید شناخت و حقّ شما را آزاد خواهد کرد۔</p>
<p class="bible"><sup>33&nbsp;</sup>  بدو جواب دادند که اولاد ابراهیم می‌باشیم و هرگز هیچ‌کس را غلام نبوده‌ایم۔ پس چگونه تو می‌گویی که آزاد خواهید شد؟</p>
<p class="bible"><sup>34&nbsp;</sup>  عیسی در جواب ایشان گفت، آمین آمین به شما می‌گویم هر که گناه می‌کند، غلام گناه است۔</p>
<p class="bible"><sup>35&nbsp;</sup>  و غلام همیشه در خانه نمی‌ماند، امّا پسر همیشه می‌ماند۔</p>
<p class="bible"><sup>36&nbsp;</sup>  پس اگر پسرْ شما را آزاد کند، در حقیقت آزاد خواهید بود۔</p>
<p class="note">فقط از طریق کلام خدا نجات خدا را می شناسیم (مزمور 1: 1؛ 2 تیموتی 3: 1)۔ پسر خدا (امثال 3:23) ، منبع مکاشفه (ضرب المثل 5: 1-4) و عشق (ضرب المثل 2: 1) ، به عنوان آمون (صنعتگر ، معمار ، ضرب المثل 3: 1) یا او عمل می کند۔ خرد خلاق به عنوان منبع آفرینش (امثال 2: 1؛ 2: 1؛ 2: 1) و عشق (ضرب المثل 2: 1)۔ و این پسر خدا به عنوان مسیح ، پسر خدا مجسم می شود (مزمور 2: 1 ؛ 2 ؛ اشعیا 2: 1 ؛ اشعیا 2: 1-4) ، پروردگار داود (مزمور 2: 3)۔ و هر کس نام خداوند را بخواند نجات خواهد یافت (جوئل 4: 1)۔ کلام خدا ، پسرش ، مسیح ، به عنوان پسر خدا تجسم یافته است و قبل از او یک نام دارد۔ نام اول او جوشوا است۔ نام جوشوا مسیح توسط کشیش سلطنتی داده شد که در 3 سال قبل از میلاد مسیحیت خدا (تبعید) خدا را   کفاره کرد ، که از 2 سال قبل از میلاد تا 2 قبل از میلاد 5 سال به طول انجامید۔ جوشوا کشیش پس از تأسیس سرزمین عدالت است (مزمور 2: 1) که در ویرانی خود (متی 5: 3) با پایان دادن به تبعید از خدای خود ، رستگاری ما از گناه و مرگ باج را پرداخت کرد (متی 1: 1-4)۔ )۔ </p>
<p class="bible"><sup>37&nbsp;</sup>  می‌دانم که اولاد ابراهیم هستید، لیکن می‌خواهید مرا بکشید زیرا کلام من در شما جای ندارد۔</p>
<p class="bible"><sup>38&nbsp;</sup>  من آنچه نزد پدر خود دیده‌ام می‌گویم و شما آنچه نزد پدر خود دیده‌اید می‌کنید۔</p>
<p class="bible"><sup>39&nbsp;</sup>  در جواب او گفتند که پدر ما ابراهیم است۔ عیسی بدیشان گفت، اگر اولاد ابراهیم می‌بودید، اعمال ابراهیم را بجا می‌آوردید۔</p>
<p class="bible"><sup>40&nbsp;</sup>  ولیکن الآن می‌خواهید مرا بکشید و من شخصی هستم که با شما به راستی که از خدا شنیده‌ام تکلّم می‌کنم۔ ابراهیم چنین نکرد۔</p>
<p class="bible"><sup>41&nbsp;</sup>  شما اعمال پدر خود را بجا می‌آورید۔ بدو گفتند که ما از زنا زاییده نشده‌ایم۔ یک پدر داریم که خدا باشد۔</p>
<p class="bible"><sup>42&nbsp;</sup>  عیسی به ایشان گفت، اگر خدا پدر شما می‌بود، مرا دوست می‌داشتید، زیرا که من از جانب خدا صادر شده و آمده‌ام، زیرا که من از پیش خود نیامده‌ام بلکه او مرا فرستاده است۔</p>
<p class="bible"><sup>43&nbsp;</sup>  برای چه سخن مرا نمی‌فهمید؟ از آن‌جهت که کلام مرا نمی‌توانید بشنوید۔</p>
<p class="bible"><sup>44&nbsp;</sup>  شما از پدر خود ابلیس می‌باشید و خواهشهای پدر خود را می‌خواهید به عمل آرید۔ او از اوّل قاتل بود و در راستی ثابت نمی‌باشد، از آن‌جهت که در او راستی نیست۔ هرگاه به دروغ سخن می‌گوید، از ذات خود می‌گوید زیرا دروغگو و پدر دروغ‌گویان است۔</p>
<p class="bible"><sup>45&nbsp;</sup>  و امّا من از این سبب که راست می‌گویم، مرا باور نمی‌کنید۔</p>
<p class="bible"><sup>46&nbsp;</sup>  کیست از شما که مرا به گناه ملزم سازد؟ پس اگر راست می‌گویم، چرا مرا باور نمی‌کنید؟</p>
<p class="bible"><sup>47&nbsp;</sup>  کسی که از خدا است، کلام خدا را می‌شنود و از این سبب شما نمی‌شنوید که از خدا نیستید۔</p>
<p class="bible"><sup>48&nbsp;</sup>  پس یهودیان در جواب او گفتند، آیا ما خوب نگفتیم که تو سامری هستی و دیو داری؟</p>
<p class="bible"><sup>49&nbsp;</sup>  عیسی جواب داد که من دیو ندارم، لکن پدر خود را حرمت می‌دارم و شما مرا بی‌حرمت می‌سازید۔</p>
<p class="bible"><sup>50&nbsp;</sup>  من جلال خود را طالب نیستم، کسی هست که می‌طلبد و داوری می‌کند۔</p>
<p class="bible"><sup>51&nbsp;</sup>  آمین آمین به شما می‌گویم، اگر کسی کلام مرا حفظ کند، موت را تا به ابد نخواهد دید۔</p>
<p class="bible"><sup>52&nbsp;</sup>  پس یهودیان بدو گفتند، الآن دانستیم که دیو داری! ابراهیم و انبیا مردند و تو می‌گویی اگر کسی کلام مرا حفظ کند، موت را تا به ابد نخواهد چشید؟</p>
<p class="bible"><sup>53&nbsp;</sup>  آیا تو از پدر ما ابراهیم که مُرد و انبیایی کهمُردند بزرگتر هستی؟ خود را کِه می‌دانی؟</p>
<p class="bible"><sup>54&nbsp;</sup>  عیسی جواب داد، اگر خود را جلال دهم، جلال من چیزی نباشد۔ پدر من آن است که مرا جلال می‌بخشد، آنکه شما می‌گویید خدای ما است۔</p>
<p class="bible"><sup>55&nbsp;</sup>  و او را نمی‌شناسید، امّا من او را می‌شناسم و اگر گویم او را نمی‌شناسم مثل شما دروغگو می‌باشم۔ لیکن او را می‌شناسم و قول او را نگاه می‌دارم۔</p>
<p class="bible"><sup>56&nbsp;</sup>  پدر شما ابراهیم شادی کرد بر اینکه روز مرا ببیند و دید و شادمان گردید۔</p>
<p class="bible"><sup>57&nbsp;</sup>  یهودیان بدو گفتند، هنوز پنجاه سال نداری و ابراهیم را دیده‌ای؟</p>
<p class="bible"><sup>58&nbsp;</sup>  عیسی بدیشان گفت، آمین آمین به شما می‌گویم که پیش از آنکه ابراهیم پیدا شود من هستم۔</p>
<p class="bible"><sup>59&nbsp;</sup>  آنگاه سنگها برداشتند تا او را سنگسار کنند۔ امّا عیسی خود را مخفی ساخت و از میان گذشته، از هیکل بیرون شد و همچنین برفت۔</p>
</div>
<a href="#farsi/chapter/book43--chapter7.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 8</span>
<a href="#farsi/chapter/book43--chapter9.txt"><span class="icon icon-forward"></span></a></p>
