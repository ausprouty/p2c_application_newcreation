<a href="#farsi/chapter/book41--chapter3.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 4</span>
<a href="#farsi/chapter/book41--chapter5.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وباز به کناره دریا به تعلیم دادن شروع کرد و جمعی کثیر نزد او جمع شدند بطوری که به کشتی سوار شده، بر دریا قرار گرفت و تمامی آن جماعت بر ساحل دریا حاضر بودند۔</p>
<p class="bible"><sup>2&nbsp;</sup>  پس ایشان را به مَثَلها چیزهای بسیار می‌آموخت و در تعلیم خود بدیشان گفت،</p>
<p class="bible"><sup>3&nbsp;</sup>  گوش گیرید! اینک، برزگری بجهت تخم پاشی بیرون رفت۔</p>
<p class="bible"><sup>4&nbsp;</sup>  و چون تخم می‌پاشید، قدری بر راه ریخته شده، مرغان هوا آمده آنها را برچیدند۔</p>
<p class="bible"><sup>5&nbsp;</sup>  و پارهای بر سنگلاخ پاشیده شد، در جایی که خاک بسیار نبود۔ پس چون که زمین عمق نداشت به زودی رویید،</p>
<p class="bible"><sup>6&nbsp;</sup>  و چون آفتاب برآمد، سوخته شد و از آنرو که ریشه نداشت خشکید۔</p>
<p class="bible"><sup>7&nbsp;</sup>  و قدری در میان خارها ریخته شد و خارها نمّو کرده، آن را خفه نمود که ثمری نیاورد۔</p>
<p class="bible"><sup>8&nbsp;</sup>  و مابقی در زمین نیکو افتاد و حاصل پیدانمود که رویید و نمّو کرد و بارآورد، بعضی سی و بعضی شصت و بعضی صد۔</p>
<p class="bible"><sup>9&nbsp;</sup>  پس گفت، هر که گوش شنوا دارد، بشنود!</p>
<p class="bible"><sup>10&nbsp;</sup>  و چون به خلوت شد، رفقای او با آن دوازده شرح این مَثَل را از او پرسیدند۔</p>
<p class="bible"><sup>11&nbsp;</sup>  به ایشان گفت، به شما دانستن سرّ ملکوت الوکیم عطا شده، امّا به آنانی که بیرونند، همه‌چیز به مثلها می‌شود،</p>
<p class="bible"><sup>12&nbsp;</sup>  تا نگران شده بنگرند و نبینند و شنوا شده بشنوند و نفهمند، مبادا بازگشت کرده گناهان ایشان آمرزیده شود۔</p>
<p class="bible"><sup>13&nbsp;</sup>  و بدیشان گفت، آیا این مثل را نفهمیده‌اید؟ پس چگونه سایر مثلها را خواهید فهمید؟</p>
<p class="bible"><sup>14&nbsp;</sup>  برزگر کلام را می‌کارد۔</p>
<p class="bible"><sup>15&nbsp;</sup>  و اینانند به کناره راه، جایی که کلام کاشته می‌شود؛ و چون شنیدند فوراً شیطان آمده کلام کاشته شده در قلوب ایشان را می‌رباید۔</p>
<p class="bible"><sup>16&nbsp;</sup>  و ایضاً کاشته شده در سنگلاخ، کسانی می‌باشند که چون کلام را بشنوند، در حال آن را به خوشی قبول کنند،</p>
<p class="bible"><sup>17&nbsp;</sup>  و لکن ریشه‌ای در خود ندارند، بلکه فانی می‌باشند؛ و چون صدمه‌ای یا زحمتی به‌سبب کلام روی دهد در ساعت لغزش می‌خورند۔</p>
<p class="bible"><sup>18&nbsp;</sup>  و کاشته شده در خارها آنانی می‌باشند که چون کلام را شنوند،</p>
<p class="bible"><sup>19&nbsp;</sup>  اندیشه‌های دنیوی و غرور دولت و هوس چیزهای دیگر داخل شده، کلام را خفه می‌کند و بی‌ثمر می‌گردد۔</p>
<p class="bible"><sup>20&nbsp;</sup>  و کاشته شده در زمین نیکو آنانند که چون کلام را شنوند آن را می‌پذیرند و ثمر می‌آورند، بعضی سی و بعضیشصت و بعضی صد۔</p>
<p class="bible"><sup>21&nbsp;</sup>  پس بدیشان گفت، آیا چراغ را می‌آورند تا زیر پیمانهای یا تختی و نه بر چراغدان گذارند؟</p>
<p class="bible"><sup>22&nbsp;</sup>  زیرا که چیزی پنهان نیست که آشکارا نگردد و هیچ چیز مخفی نشود، مگر تا به ظهور آید۔</p>
<p class="bible"><sup>23&nbsp;</sup>  هر که گوش شنوا دارد بشنود۔</p>
<p class="bible"><sup>24&nbsp;</sup>  و بدیشان گفت، با حذر باشید که چه می‌شنوید، زیرا به هر میزانی که وزن کنید به شما پیموده شود، بلکه از برای شما که می‌شنوید افزون خواهد گشت۔</p>
<p class="bible"><sup>25&nbsp;</sup>  زیرا هر که دارد بدو داده شود و از هر که ندارد آنچه نیز دارد گرفته خواهد شد۔</p>
<p class="bible"><sup>26&nbsp;</sup>  و گفت، همچنین ملکوت الوکیم مانند کسی است که تخم بر زمین بیفشاند،</p>
<p class="bible"><sup>27&nbsp;</sup>  و شب و روز بخوابد و برخیزد و تخم بروید و نمّو کند۔ چگونه؟ او نداند۔</p>
<p class="bible"><sup>28&nbsp;</sup>  زیرا که زمین به ذات خود ثمر می‌آورد، اوّل علف، بعد خوشه، پس از آن دانه کامل در خوشه۔</p>
<p class="bible"><sup>29&nbsp;</sup>  و چون ثمر رسید، فوراً داس را بکار می‌برد زیرا که وقت حصاد رسیده است۔</p>
<p class="bible"><sup>30&nbsp;</sup>  و گفت، به چه چیز ملکوت الوکیم را تشبیه کنیم و برای آن چه مَثَل بزنیم؟</p>
<p class="bible"><sup>31&nbsp;</sup>  مثل دانه خردلی است که وقتی که آن را بر زمین کارند، کوچکترین تخمهای زمینی باشد۔</p>
<p class="bible"><sup>32&nbsp;</sup>  لیکن چونکاشته شد، می‌روید و بزرگتر از جمیع بُقول می‌گردد و شاخه‌های بزرگ می‌آورد، چنانکه مرغان هوا زیر سایهاش می‌توانند آشیانه گیرند۔</p>
<p class="bible"><sup>33&nbsp;</sup>  و به مثلهای بسیار مانند اینها بقدری که استطاعت شنیدن داشتند، کلام را بدیشان بیان می‌فرمود،</p>
<p class="bible"><sup>34&nbsp;</sup>  و بدون مثل بدیشان سخنی نگفت۔ لیکن در خلوت، تمام معانی را برای شاگردان خود شرح می‌نمود۔</p>
<p class="bible"><sup>35&nbsp;</sup>  و در همان روز وقت شام، بدیشان گفت، به کناره دیگر عبور کنیم۔</p>
<p class="bible"><sup>36&nbsp;</sup>  پس چون آن گروه را رخصت دادند، او را همانطوری که در کشتی بود برداشتند و چند زورق دیگر نیز همراه او بود۔</p>
<p class="bible"><sup>37&nbsp;</sup>  که ناگاه طوفانی عظیم از باد پدید آمد و امواج بر کشتی می‌خورد بقسمی که برمی‌گشت۔</p>
<p class="bible"><sup>38&nbsp;</sup>  و او در مُؤخَّر کشتی بر بالشی خفته بود۔ پس او را بیدار کرده گفتند، ای استاد، آیا تو را باکی نیست که هلاک شویم؟</p>
<p class="bible"><sup>39&nbsp;</sup>  در ساعت او برخاسته، باد را نهیب داد و به دریا گفت، ساکن شو و خاموش باش! که باد ساکن شده، آرامی کامل پدید آمد۔</p>
<p class="bible"><sup>40&nbsp;</sup>  و ایشان را گفت، از بهر چه چنین ترسانید و چون است که ایمان ندارید؟</p>
<p class="bible"><sup>41&nbsp;</sup>  پس بی‌نهایت ترسان شده، به یکدیگر گفتند، این کیست که باد و دریا هم او را اطاعت می‌کنند؟</p>
</div>
<a href="#farsi/chapter/book41--chapter3.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 4</span>
<a href="#farsi/chapter/book41--chapter5.txt"><span class="icon icon-forward"></span></a></p>
