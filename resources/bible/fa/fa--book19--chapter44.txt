<a href="#farsi/chapter/book19--chapter43.txt"><span class="icon icon-back"></span></a><span class="bible_book_rtl"><bdo dir="rtl">زبُور<bdo> 44</span>
<a href="#farsi/chapter/book19--chapter45.txt"><span class="icon icon-forward"></span></a></p>
<div class="bible_rtl">
<p class="setting">[برای سالار مغنیان۔ قصیدهٔ بنیقورح]</p>
<p class="bible"><sup>1&nbsp;</sup>  ای الوکیم به گوشهای خود شنیده‌ایم و پدران ما، ما را خبر داده‌اند، از کاری که در روزهای ایشان و در ایام سَلَف کرده‌ای۔</p>
<p class="bible"><sup>2&nbsp;</sup>  تو به دست خود امّت‌ها را بیرون کردی، امّا ایشان را غرس نمودی۔ قومها را تباه کردی، امّا ایشان را منتشر ساختی۔</p>
<p class="bible"><sup>3&nbsp;</sup>  زیرا که به شمشیر خود زمین را تسخیر نکردند و بازوی ایشانْ ایشان را نجات نداد، بلکه دست راست تو و بازو و نورِ روی تو۔ زیرا از ایشان خرسند بودی۔</p>
<p class="bible"><sup>4&nbsp;</sup>  ای الوکیم تو پادشاه من هستی، پس برنجات یعقوب امر فرما۔</p>
<p class="bible"><sup>5&nbsp;</sup>  به مدد تو دشمنان خود راخواهیم افکند و به نام تو مخالفان خویش را پایمال خواهیم ساخت۔</p>
<p class="bible"><sup>6&nbsp;</sup>  زیرا بر کمان خود توکّل نخواهم داشت و شمشیرم مرا خلاصی نخواهد داد۔</p>
<p class="bible"><sup>7&nbsp;</sup>  بلکه تو ما را از دشمنان ما خلاصی دادی و مُبْغِضان ما را خجل ساختی۔</p>
<p class="bible"><sup>8&nbsp;</sup>  تمامیِ روز بر الوکیم فخر خواهیم کرد و نام تو را تا به ابد تسبیح خواهیم خواند، سلاه۔</p>
<p class="bible"><sup>9&nbsp;</sup>  لیکن الآن تو ما را دور انداخته و رسوا ساخته‌ای و با لشکرهای ما بیرون نمی‌آیی۔</p>
<p class="bible"><sup>10&nbsp;</sup>  و ما را از پیش دشمن روگردان ساخته‌ای و خصمان ما برای خویشتن تاراج می‌کنند۔</p>
<p class="bible"><sup>11&nbsp;</sup>  ما را مثل گوسفندان برای خوراک تسلیم کرده‌ای و ما را در میان امّت‌ها پراکنده ساخته‌ای۔</p>
<p class="bible"><sup>12&nbsp;</sup>  قوم خود را بیبها فروختی و از قیمت ایشان نفع نبردی۔</p>
<p class="bible"><sup>13&nbsp;</sup>  ما را نزد همسایگان ما عار گردانیدی۔ اهانت و سخریّه نزد آنانی که گرداگرد مایند۔</p>
<p class="bible"><sup>14&nbsp;</sup>  ما را در میان امّت‌ها ضربالمثل ساخته‌ای، جنبانیدن سر در میان قومها؛</p>
<p class="bible"><sup>15&nbsp;</sup>  و رسوایی من همه روزه در نظر من است و خجالت رویم مرا پوشانیده است،</p>
<p class="bible"><sup>16&nbsp;</sup>  از آواز ملامتگو و فحّاش، از روی دشمن و انتقام گیرنده۔</p>
<p class="bible"><sup>17&nbsp;</sup>  این همه بر ما واقع شد۔ امّا تو را فراموش نکردیم و در عهد تو خیانت نورزیدیم۔</p>
<p class="bible"><sup>18&nbsp;</sup>  دل ما به عقب برنگردید و پایهای ما از طریق تو انحراف نورزید۔</p>
<p class="bible"><sup>19&nbsp;</sup>  هرچند ما را در مکان اژدرها کوبیدی و ما را به سایهٔ موت پوشانیدی۔</p>
<p class="bible"><sup>20&nbsp;</sup>  نام الوکیمی خود را هرگز فراموش نکردیم و دست خود را به الوکیمی غیر برنیفراشتیم۔</p>
<p class="bible"><sup>21&nbsp;</sup>  آیا الوکیم این را غوررسی نخواهد کرد؟ زیرا او خفایای قلب را می‌داند۔</p>
<p class="bible"><sup>22&nbsp;</sup>  هر آینه به خاطر تو تمامی روز کشتهمی‌شویم و مثل گوسفندان ذبح شمرده می‌شویم۔</p>
<p class="bible"><sup>23&nbsp;</sup>  ای تتراجراماتون بیدار شو! چرا خوابیده‌ای؟ برخیز و ما را تا به ابد دور مینداز۔</p>
<p class="bible"><sup>24&nbsp;</sup>  چرا روی خود را پوشانیدی و ذلّت و تنگی ما را فراموش کردی؟</p>
<p class="bible"><sup>25&nbsp;</sup>  زیرا که جان ما به خاک خم شده است و شکم ما به زمین چسبیده۔</p>
<p class="bible"><sup>26&nbsp;</sup>  بجهت اعانت ما برخیز و بخاطر رحمانیّت خود ما را فدیه ده۔</p>
</div>
<a href="#farsi/chapter/book19--chapter43.txt"><span class="icon icon-back"></span></a><span class="bible_book_rtl"><bdo dir="rtl">زبُور<bdo> 44</span>
<a href="#farsi/chapter/book19--chapter45.txt"><span class="icon icon-forward"></span></a></p>
