<a href="#farsi/chapter/book4--chapter20.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 21</span>
<a href="#farsi/chapter/book4--chapter22.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وچون‌ كنعانی‌ كه‌ ملك‌ عَراد و در جنوب‌ ساكن‌ بود، شنید كه‌ اسرائیل‌ از راه‌ اَتاریم‌ می‌آید، با اسرائیل‌ جنگ‌ كرد و بعضی‌ از ایشان‌ را به‌ اسیری‌ برد۔</p>
<p class="bible"><sup>2&nbsp;</sup>  و اسرائیل‌ برای‌ تتراجراماتون نذر كرده‌، گفت‌: « اگر این‌ قوم‌ را به‌ دست‌ من‌ تسلیم‌ نمایی‌، شهرهای‌ ایشان‌ را بالكلّ هلاك‌ خواهم‌ ساخت‌۔»</p>
<p class="bible"><sup>3&nbsp;</sup>  پس‌ تتراجراماتون دعای‌ اسرائیل‌ رامستجاب‌ فرموده‌، كنعانیان‌ را تسلیم‌ كرد، و ایشان‌ و شهرهای‌ ایشان‌ را بالكلّ هلاك‌ ساختند۔ و آن‌ مكان‌ حُرمه‌ نامیده‌ شد۔</p>
<p class="bible"><sup>4&nbsp;</sup>  و از كوه‌ هور به‌ راه‌ بحر قُلزم‌ كوچ‌ كردند تا زمین‌ ادوم‌ را دور زنند۔ و دل‌ قوم‌ به‌ سبب‌ راه‌، تنگ‌ شد۔</p>
<p class="bible"><sup>5&nbsp;</sup>  و قوم‌ بر الوکیم و موسی‌ شكایت‌ آورده‌، گفتند: « كه‌ ما را از مصر چرا برآوردید تا در بیابان‌ بمیریم‌؟ زیرا كه‌ نان‌ نیست‌ و آب‌ هم‌ نیست‌! و دل‌ ما از این‌ خوراكِ سخیف‌ كراهت‌ دارد!»</p>
<p class="bible"><sup>6&nbsp;</sup>  پس‌ تتراجراماتون ، مارهای‌ آتشی‌ در میان‌ قوم‌ فرستاده‌، قوم‌ را گزیدند، و گروهی‌ كثیر از اسرائیل‌ مردند۔</p>
<p class="bible"><sup>7&nbsp;</sup>  و قوم‌ نزد موسی‌ آمده‌، گفتند: « گناه‌ كرده‌ایم‌ زیرا كه‌ بر تتراجراماتون و بر تو شكایت‌ آورده‌ایم‌، پس‌ نزد تتراجراماتون دعا كن‌ تا مارها را از ما دور كند۔» و موسی‌ بجهت‌ قوم‌ استغاثه‌ نمود۔</p>
<p class="bible"><sup>8&nbsp;</sup>  و تتراجراماتون به‌ موسی‌ گفت‌: « مار آتشینی‌ بساز و آن‌ را بر نیزه‌ای‌ بردار، و هر گزیده‌ شده‌ای‌ كه‌ بر آن‌ نظر كند، خواهد زیست‌۔»</p>
<p class="bible"><sup>9&nbsp;</sup>  پس‌ موسی‌ مار برنجینی‌ ساخته‌، بر سر نیزه‌ای‌ بلند كرد، و چنین‌ شد كه‌ اگر مار كسی‌ را گزیده‌ بود، به‌ مجرد نگاه‌ كردن‌ بر آن‌ مار برنجین‌، زنده‌ می‌شد۔</p>
<p class="bible"><sup>10&nbsp;</sup>  و بنی‌اسرائیل‌ كوچ‌ كرده‌، در اوبوت‌ اردو زدند۔</p>
<p class="bible"><sup>11&nbsp;</sup>  و از اوبوت‌ كوچ‌ كرده‌، در عَیی عَباریم‌، در بیابانی‌ كه‌ در مقابل‌ موآب‌ به‌ طرف‌ طلوع‌ آفتاب‌ است‌، اردو زدند۔</p>
<p class="bible"><sup>12&nbsp;</sup>  و از آنجا كوچ‌ كرده‌، به‌ وادی‌ زارَد اردو زدند۔</p>
<p class="bible"><sup>13&nbsp;</sup>  و از آنجا كوچ‌ كرده‌،به‌ آن‌ طرف‌ اَرْنون‌ كه‌ در بیابان‌ خارج‌ از حدود اموریان‌ می‌باشد اردو زدند، زیرا كه‌ اَرْنون‌ حد موآب‌ در میان‌ موآب‌ و اموریان‌ است‌۔</p>
<p class="bible"><sup>14&nbsp;</sup>  از این‌ جهت‌، در كتاب‌ جنگهای‌ تتراجراماتون گفته‌ می‌شود: « واهیب‌ در سوفه‌ و وادیهای‌ ارنون‌،</p>
<p class="bible"><sup>15&nbsp;</sup>  و رودخانه‌ وادیهایی‌ كه‌ بسوی‌ مسكن‌ عار متوجه‌ است‌، و بر حدود موآب‌ تكیه‌ می‌زند۔»</p>
<p class="bible"><sup>16&nbsp;</sup>  و از آنجا به‌ بئر كوچ‌ كردند۔ این‌ آن‌ چاهی‌ است‌ كه‌ تتراجراماتون درباره‌اش‌ به‌ موسی‌ گفت‌: « قوم‌ را جمع‌ كن‌ تا به‌ ایشان‌ آب‌ دهم‌۔»</p>
<p class="bible"><sup>17&nbsp;</sup>  آنگاه‌ اسرائیل‌ این‌ سرود را سراییدند: « ای‌ چاه‌ بجوش‌ آی‌! شما برایش‌ سرود بخوانید؛</p>
<p class="bible"><sup>18&nbsp;</sup>  « چاهی‌ كه‌ سروران‌ حفره‌ زدند، و نجبای‌ قوم‌ آن‌ را كندند۔ به‌ صولجان‌ حاكم‌، به‌ عصاهای‌ خود آن‌ را كندند۔» و ایشان‌ از بیابان‌ تا مَتّانه‌ كوچ‌ كردند۔</p>
<p class="bible"><sup>19&nbsp;</sup>  و از مَتّانه‌ به‌ نَحْلیئیل‌ و از نَحْلیئیل‌ به‌ باموت‌۔</p>
<p class="bible"><sup>20&nbsp;</sup>  و از باموت‌ به‌ دره‌ای‌ كه‌ در صحرای‌ موآب‌ نزد قلۀ فِسجه‌ كه‌ به‌ سوی‌ بیابان‌ متوجه‌ است‌۔</p>
<p class="bible"><sup>21&nbsp;</sup>  و اسرائیل‌، رسولان‌ نزد سیحون‌ ملك‌ اموریان‌ فرستاده‌، گفت‌:</p>
<p class="bible"><sup>22&nbsp;</sup>  « مرا اجازت‌ بده‌ تا از زمین‌ تو بگذرم‌۔ به‌ سوی‌ مزرعه‌ یا تاكستان‌ انحراف‌ نخواهیم‌ ورزید، و از آب‌ چاه‌ نخواهیم‌ نوشید، و به‌ شاهراه‌ خواهیم‌ رفت‌ تا از سرحد تو بگذریم‌۔»</p>
<p class="bible"><sup>23&nbsp;</sup>  اما سیحون‌، اسرائیل‌ را از حدود خود راه‌ نداد۔ و سیحون‌ تمامی‌ قوم‌ خود را جمع‌ نموده‌، به‌ مقابله‌ اسرائیل‌ به‌ بیابان‌ بیرون‌ آمد۔ وچون‌ به‌ یاهَص‌ رسید، با اسرائیل‌ جنگ‌ كرد۔</p>
<p class="bible"><sup>24&nbsp;</sup>  و اسرائیل‌ او را به‌ دم‌ شمشیر زده‌، زمینش‌ را از اَرْنون‌ تا یبّوق‌ و تا حد بنی‌عَمّون‌ به‌ تصرف‌ آورد، زیرا كه‌ حد بنی‌عَمّون‌ مستحكم‌ بود۔</p>
<p class="bible"><sup>25&nbsp;</sup>  و اسرائیل‌ تمامی‌ آن‌ شهرها را گرفت‌ و اسرائیل‌ در تمامی‌ شهرهای‌ اموریان‌ در حَشبون‌ و در تمامی‌ دهاتش‌ ساكن‌ شد۔</p>
<p class="bible"><sup>26&nbsp;</sup>  زیرا كه‌ حَشبون‌، شهر سیحون‌، ملك‌ اموریان‌ بود، و او با ملك‌ سابق‌ موآب‌ جنگ‌ كرده‌، تمامی‌ زمینش‌ را تا ارنون‌ از دستش‌ گرفته‌ بود۔</p>
<p class="bible"><sup>27&nbsp;</sup>  بنابراین‌ مَثَل‌ آورندگان‌ می‌گویند: « به‌ حشبون‌ بیایید تا شهر سیحون‌ بنا كرده‌، و استوار شود۔</p>
<p class="bible"><sup>28&nbsp;</sup>  زیرا آتشی‌ از حشبون‌ برآمد و شعله‌ای‌ از قریه‌ سیحون‌۔ و عارِ موآب‌ را سوزانید و صاحبان‌ بلندیهای‌ ارنون‌ را۔</p>
<p class="bible"><sup>29&nbsp;</sup>  وای‌ بر تو ای‌ موآب‌! ای‌ قوم‌ كموش‌، هلاك‌ شدید! پسران‌ خود را مثل‌ گریزندگان‌ تسلیم‌ نمود، و دختران‌ خود را به‌ سیحون‌ ملك‌ اموریان‌ به‌ اسیری‌ داد۔</p>
<p class="bible"><sup>30&nbsp;</sup>  به‌ ایشان‌ تیر انداختیم‌۔ حشبون‌ تا به‌ دیبون‌ هلاك‌ شد۔ و آن‌ را تا نوفَح‌ كه‌ نزد میدَباست‌ ویران‌ ساختیم‌۔»</p>
<p class="bible"><sup>31&nbsp;</sup>  و اسرائیل‌ در زمین‌ اموریان‌ اقامت‌ كردند۔</p>
<p class="bible"><sup>32&nbsp;</sup>  و موسی‌ برای‌ جاسوسی‌ یعزیر فرستاد و دهات‌ آن‌ را گرفته‌، اموریان‌ را كه‌ در آنجا بودند، بیرون‌ كردند۔</p>
<p class="bible"><sup>33&nbsp;</sup>  پس‌ برگشته‌، از راه‌ باشان‌ برآمدند۔ و عوج‌ ملك‌ باشان‌ با تمامی‌ قوم‌ خود به‌ مقابله‌ ایشان‌ از برای‌ جنگ‌ به‌ اَدْرَعی‌ بیرون‌ آمد۔</p>
<p class="bible"><sup>34&nbsp;</sup>  و تتراجراماتون به‌موسی‌ گفت‌: « از او مترس‌ زیرا كه‌ او را با تمامی‌ قومش‌ و زمینش‌ به‌ دست‌ تو تسلیم‌ نموده‌ام‌، و به‌ نحوی‌ كه‌ با سیحون‌ ملك‌ اموریان‌ كه‌ در حشبون‌ ساكن‌ بود، عمل‌ نمودی‌، با او نیز عمل‌ خواهی‌ نمود۔»</p>
<p class="bible"><sup>35&nbsp;</sup>  پس‌ او را با پسرانش‌ و تمامی‌ قومش‌ زدند، به‌ حدی‌ كه‌ كسی‌ از برایش‌ باقی‌ نماند و زمینش‌ را به‌ تصرف‌ آوردند۔</p>
</div>
<a href="#farsi/chapter/book4--chapter20.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 21</span>
<a href="#farsi/chapter/book4--chapter22.txt"><span class="icon icon-forward"></span></a></p>
