<a href="#farsi/chapter/book43--chapter5.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 6</span>
<a href="#farsi/chapter/book43--chapter7.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وبعد از آن عیسی به آن طرف دریای جلیلکه دریای طبریّه باشد، رفت۔</p>
<p class="bible"><sup>2&nbsp;</sup>  و جمعی کثیر از عقب او آمدند زیرا آن معجزاتی را که به مریضان می‌نمود، می‌دیدند۔</p>
<p class="bible"><sup>3&nbsp;</sup>  آنگاه عیسی به کوهی برآمده، با شاگردان خود در آنجا بنشست۔</p>
<p class="bible"><sup>4&nbsp;</sup>  و فِصَح که عید یهود باشد، نزدیک بود۔</p>
<p class="bible"><sup>5&nbsp;</sup>  پس عیسی چشمان خود را بالا انداخته، دید که جمعی کثیر به طرف او می‌آیند۔ به فیلپُس گفت، از کجا نان بخریم تا اینها بخورند؟</p>
<p class="bible"><sup>6&nbsp;</sup>  و این را از روی امتحان به او گفت، زیرا خود می‌دانست چه باید کرد۔</p>
<p class="bible"><sup>7&nbsp;</sup>  فیلپّس او را جواب داد که دویست دینار نان، اینها را کفایت نکند تا هر یک اندکی بخورند!</p>
<p class="bible"><sup>8&nbsp;</sup>  یکی از شاگردانش که اندریاس برادر شِمْعُون پطرُس باشد، وی را گفت،</p>
<p class="bible"><sup>9&nbsp;</sup>  در اینجا پسری است که پنج نان جو و دو ماهی دارد۔ و لیکن این از برای این گروه چه می‌شود؟</p>
<p class="bible"><sup>10&nbsp;</sup>  عیسی گفت، مردم را بنشانید۔ و در آن مکان، گیاهِ بسیار بود، و آن گروه قریب به پنج هزار مرد بودند که نشستند۔</p>
<p class="bible"><sup>11&nbsp;</sup>  عیسی نانها را گرفته و شکر نموده، به شاگردان داد و شاگردان به نشستگان دادند؛ و همچنین از دو ماهی نیز به قدری که خواستند۔</p>
<p class="bible"><sup>12&nbsp;</sup>  و چون سیر گشتند، به شاگردان خود گفت، پاره‌های باقیمانده را جمع کنید تا چیزی ضایع نشود۔</p>
<p class="bible"><sup>13&nbsp;</sup>  پس جمع کردند و از پاره‌های پنج نان جو که از خورندگان زیاده آمده بود، دوازده سبد پر کردند۔</p>
<p class="bible"><sup>14&nbsp;</sup>  و چون مردمان اینمعجزه را که از عیسی صادر شده بود دیدند، گفتند که این البتّه همان نبی است که باید در جهان بیاید!</p>
<p class="bible"><sup>15&nbsp;</sup>  و امّا عیسی چون دانست که می‌خواهند بیایند و او را به زور برده، پادشاه سازند، باز تنها به کوه برآمد۔</p>
<p class="bible"><sup>16&nbsp;</sup>  و چون شام شد، شاگردانش به جانب دریا پایین رفتند،</p>
<p class="bible"><sup>17&nbsp;</sup>  و به کشتی سوار شده، به آن طرف دریا به کفرناحوم روانه شدند۔ و چون تاریک شد عیسی هنوز نزد ایشان نیامده بود۔</p>
<p class="bible"><sup>18&nbsp;</sup>  و دریا به‌واسطهٔٔ وزیدن باد شدید به تلاطم آمد۔</p>
<p class="bible"><sup>19&nbsp;</sup>  پس وقتی که قریب به بیست و پنج یا سی تیر پرتاپ رانده بودند، عیسی را دیدند که بر روی دریا خرامان شده، نزدیک کشتی می‌آید۔ پس ترسیدند۔</p>
<p class="bible"><sup>20&nbsp;</sup>  او بدیشان گفت، من هستم، مترسید!</p>
<p class="bible"><sup>21&nbsp;</sup>  و چون می‌خواستند او را در کشتی بیاورند، در ساعت کشتی به آن زمینی که عازم آن بودند رسید۔</p>
<p class="bible"><sup>22&nbsp;</sup>  بامدادان گروهی که به آن طرف دریا ایستاده بودند، دیدند که هیچ زورقی نبود غیر از آن که شاگردان او داخل آن شده بودند و عیسی با شاگردان خود داخل آن زورق نشده، بلکه شاگردانش تنها رفته بودند۔</p>
<p class="bible"><sup>23&nbsp;</sup>  لیکن زورقهای دیگر از طبریّه آمد، نزدیک به آنجایی که نان خورده بودند بعد از آنکه خداوند شکر گفته بود۔</p>
<p class="bible"><sup>24&nbsp;</sup>  پس چون آن گروه دیدند که عیسی و شاگردانش در آنجا نیستند، ایشان نیز به کشتیهاسوار شده، در طلب عیسی به کفرناحوم آمدند۔</p>
<p class="bible"><sup>25&nbsp;</sup>  و چون او را در آن طرف دریا یافتند، بدو گفتند، ای استاد کی به اینجا آمدی؟</p>
<p class="bible"><sup>26&nbsp;</sup>  عیسی در جواب ایشان گفت، آمین آمین به شما می‌گویم که مرا می‌طلبید نه به‌سبب معجزاتی که دیدید، بلکه به‌سبب آن نان که خوردید و سیر شدید۔</p>
<p class="bible"><sup>27&nbsp;</sup>  کار بکنید نه برای خوراک فانی بلکه برای خوراکی که تا حیات جاودانی باقی است که پسر انسان آن را به شما عطا خواهد کرد، زیرا خدای پدر بر او مهر زده است۔</p>
<p class="bible"><sup>28&nbsp;</sup>  بدو گفتند، چه کنیم تا اعمال خدا را بجا آورده باشیم؟</p>
<p class="bible"><sup>29&nbsp;</sup>  عیسی در جواب ایشان گفت، عمل خدا این است که به آن کسی که او فرستاد، ایمان بیاورید۔</p>
<p class="bible"><sup>30&nbsp;</sup>  بدو گفتند، چه معجزه می‌نمایی تا آن را دیده به تو ایمان آوریم؟ چه کار می‌کنی؟</p>
<p class="bible"><sup>31&nbsp;</sup>  پدران ما در بیابان منّ را خوردند، چنانکه مکتوب است که از آسمان بدیشان نان عطا کرد تا بخورند۔</p>
<p class="bible"><sup>32&nbsp;</sup>  عیسی بدیشان گفت، آمینآمین به شما می‌گویم که موسی نان را از آسمان به شما نداد، بلکه پدر من نان حقیقی را از آسمان به شما می‌دهد۔</p>
<p class="bible"><sup>33&nbsp;</sup>  زیرا که نان خدا آن است که از آسمان نازل شده، به جهان حیات می‌بخشد۔</p>
<p class="bible"><sup>34&nbsp;</sup>  آنگاه بدو گفتند، ای خداوند این نان را پیوسته به ما بده۔</p>
<p class="bible"><sup>35&nbsp;</sup>  عیسی بدیشان گفت، من نان حیات هستم۔ کسی که نزد من آید، هرگز گرسنه نشود و هر که به من ایمان آرد، هرگز تشنه نگردد۔</p>
<p class="bible"><sup>36&nbsp;</sup>  لیکن به شما گفتم که مرا هم دیدید و ایمان نیاوردید۔</p>
<p class="bible"><sup>37&nbsp;</sup>  هر آنچه پدر به من عطا کند، به جانب من آید و هر که به جانب من آید، او را بیرون نخواهم نمود۔</p>
<p class="bible"><sup>38&nbsp;</sup>  زیرا از آسمان نزول کردم نه تا به ارادهٔ خود عمل کنم، بلکه به ارادهٔ فرستنده خود۔</p>
<p class="bible"><sup>39&nbsp;</sup>  و ارادهٔٔ پدری که مرا فرستاد این است که از آنچه به من عطا کرد، چیزی تلف نکنم بلکه در روز بازپسین آن را برخیزانم۔</p>
<p class="bible"><sup>40&nbsp;</sup>  و ارادهٔ فرستنده من این است که هر که پسر را دید و بدو ایمان آورد، حیات جاودانی داشته باشد و من در روز بازپسین او را خواهم برخیزانید۔ بی‌ایمانی یهودیان</p>
<p class="note">فقط از طریق کلام خدا نجات خدا را می شناسیم (مزمور 2: 1؛ 2 تیموتی 3: 1)۔ پسر خدا (امثال 3:23) ، منبع مکاشفه (ضرب المثل 5: 1-4) و عشق (ضرب المثل 2: 1) ، به عنوان آمون (صنعتگر ، معمار ، ضرب المثل 3: 1) یا او عمل می کند۔ خرد خلاق به عنوان منبع آفرینش (امثال 2: 1؛ 2: 1؛ 2: 1) و عشق (ضرب المثل 2: 1)۔ و این پسر خدا به عنوان مسیح ، پسر خدا مجسم می شود (مزمور 2: 1 ؛ 2 ؛ اشعیا 2: 1 ؛ اشعیا 2: 1-4) ، پروردگار داود (مزمور 2: 3)۔ و هر کس نام خداوند را بخواند نجات خواهد یافت (جوئل 4: 1)۔ کلام خدا ، پسرش ، مسیح ، به عنوان پسر خدا تجسم یافته است و قبل از او یک نام دارد۔ نام اول او جوشوا است که با همین نام جوشوا ، کشیش سلطنتی داده شده است ، که در 5 سال قبل از میلاد به خاطر ویرانی (تبعید) خدا کفاره کرد ، که از 2 سال قبل از میلاد تا 5 قبل از میلاد 5 سال به طول انجامید۔ یوشع کاهن پس از تأسیس سرزمین عدالت (مزمور 2: 1) است که در ویرانی خود (متی 5: 3) با پایان دادن به تبعید ما از خدا ، باج را پرداخت کرد و ما را از گناه و مرگ بازپس گرفت (متی 1: 1-4)۔ )۔ </p>
<p class="bible"><sup>41&nbsp;</sup>  پس یهودیان دربارهٔ او همهمه کردند زیرا گفته بود، من هستم آن نانی که از آسمان نازل شد۔</p>
<p class="bible"><sup>42&nbsp;</sup>  و گفتند، آیا این عیسی پسر یوسف نیست که ما پدر و مادر او را می‌شناسیم؟ پس چگونه می‌گوید که از آسمان نازل شدم؟</p>
<p class="bible"><sup>43&nbsp;</sup>  عیسی در جواب ایشان گفت، با یکدیگر همهمه مکنید۔</p>
<p class="bible"><sup>44&nbsp;</sup>  کسی نمی‌تواند نزد من آید، مگر آنکه پدری که مرا فرستاد او را جذب کند و من در روز بازپسین او را خواهم برخیزانید۔</p>
<p class="bible"><sup>45&nbsp;</sup>  در انبیا مکتوب است که همه از خدا تعلیم خواهند یافت۔ پس هر که از پدر شنید و تعلیم یافت نزد من می‌آید۔</p>
<p class="bible"><sup>46&nbsp;</sup>  نه اینکه کسی پدر را دیده باشد، جز آن کسی که از جانب خداست، او پدر را دیده است۔</p>
<p class="bible"><sup>47&nbsp;</sup>  آمین آمین به شما می‌گویم هر که به من ایمان آرد، حیات جاودانی دارد۔</p>
<p class="bible"><sup>48&nbsp;</sup>  من نان حیات هستم۔</p>
<p class="bible"><sup>49&nbsp;</sup>  پدران شما در بیابان منّ را خوردند و مردند۔</p>
<p class="bible"><sup>50&nbsp;</sup>  این نانی است که از آسمان نازل شد تا هر که از آن بخورد نمیرد۔</p>
<p class="bible"><sup>51&nbsp;</sup>  من هستم آن نان زنده که از آسمان نازل شد۔ اگر کسی از این نان بخورد تا به ابد زنده خواهد ماند و نانی که من عطا می‌کنم جسم من است که آن را بجهت حیات جهان می‌بخشم۔</p>
<p class="bible"><sup>52&nbsp;</sup>  پس یهودیان با یکدیگر مخاصمه کرده، می‌گفتند، چگونه این شخص می‌تواند جسد خود را به ما دهد تا بخوریم؟</p>
<p class="bible"><sup>53&nbsp;</sup>  عیسی بدیشان گفت، آمین آمین به شما می‌گویم اگر جسد پسر انسان را نخورید و خون او را ننوشید، در خود حیات ندارید۔</p>
<p class="bible"><sup>54&nbsp;</sup>  و هر که جسد مرا خورد و خون مرا نوشید، حیات جاودانی دارد و من در روز آخر او را خواهم برخیزانید۔</p>
<p class="bible"><sup>55&nbsp;</sup>  زیرا که جسد من، خوردنی حقیقی و خون من، آشامیدنی حقیقی است۔</p>
<p class="bible"><sup>56&nbsp;</sup>  پس هر که جسد مرا می‌خورَد و خون مرا می‌نوشد، در من می‌ماند و من در او۔</p>
<p class="bible"><sup>57&nbsp;</sup>  چنانکه پدرِ زنده مرا فرستاد و من به پدر زنده هستم، همچنین کسی که مرا بخورَد او نیز به من زنده می‌شود۔</p>
<p class="bible"><sup>58&nbsp;</sup>  این است نانی که از آسمان نازل شد، نه همچنان که پدران شما منّ را خوردند و مردند؛ بلکه هر که این نان را بخورد تا به ابد زنده مانَد۔</p>
<p class="bible"><sup>59&nbsp;</sup>  این سخن را وقتی که در کفرناحوم تعلیم می‌داد، در کنیسه گفت۔</p>
<p class="bible"><sup>60&nbsp;</sup>  آنگاه بسیاری از شاگردان او چون این را شنیدند گفتند، این کلام سخت است! کِه می‌تواند آن را بشنود؟</p>
<p class="bible"><sup>61&nbsp;</sup>  چون عیسی در خود دانست که شاگردانش در این امر همهمه می‌کنند، بدیشان گفت، آیا این شما را لغزش می‌دهد؟</p>
<p class="bible"><sup>62&nbsp;</sup>  پس اگر پسر انسان را بینید که به جایی که اوّل بود صعود می‌کند چه؟</p>
<p class="bible"><sup>63&nbsp;</sup>  روح است که زنده می‌کند و امّا از جسد فایده‌ای نیست۔ کلامی که من به شما می‌گویم، روح و حیات است۔</p>
<p class="bible"><sup>64&nbsp;</sup>  ولیکن بعضی ازشما هستند که ایمان نمی‌آورند۔ زیرا که عیسی از ابتدا می‌دانست کیانند که ایمان نمی‌آورند و کیست که او را تسلیم خواهد کرد۔</p>
<p class="bible"><sup>65&nbsp;</sup>  پس گفت، از این سبب به شما گفتم که کسی نزد من نمی‌تواند آمد مگر آنکه پدرِ من، آن را بدو عطا کند۔</p>
<p class="bible"><sup>66&nbsp;</sup>  در همان وقت بسیاری از شاگردان او برگشته، دیگر با او همراهی نکردند۔</p>
<p class="bible"><sup>67&nbsp;</sup>  آنگاه عیسی به آن دوازده گفت، آیا شما نیز می‌خواهید بروید؟</p>
<p class="bible"><sup>68&nbsp;</sup>  شمعون پِطرُس به او جواب داد، خداوندا نزد کِه برویم؟ کلمات حیات جاودانی نزد تو است۔</p>
<p class="bible"><sup>69&nbsp;</sup>  و ما ایمان آورده و شناختهایم که تو مسیح پسر خدای حّی هستی۔</p>
<p class="bible"><sup>70&nbsp;</sup>  عیسی بدیشان جواب داد، آیا من شما دوازده را برنگزیدم و حال آنکه یکی از شما ابلیسی است۔</p>
<p class="bible"><sup>71&nbsp;</sup>  و این را دربارهٔ یهودا پسر شمعونِ اسخریوطی گفت، زیرا او بود که می‌بایست تسلیم کننده وی بشود و یکی از آن دوازده بود۔</p>
</div>
<a href="#farsi/chapter/book43--chapter5.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 6</span>
<a href="#farsi/chapter/book43--chapter7.txt"><span class="icon icon-forward"></span></a></p>
