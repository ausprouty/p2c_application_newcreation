<a href="#farsi/chapter/book16--chapter5.txt"><span class="icon icon-back"></span></a><span class="bible_book_rtl"><bdo dir="rtl">نحمیاہ<bdo> 6</span>
<a href="#farsi/chapter/book16--chapter7.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وچون‌ سَنْبَلَّط‌ و طُوبیا و جَشَم‌ عربی‌ و سایر دشمنان‌ ما شنیدند كه‌ حصار را بنا كرده‌ام‌ و هیچ‌ رخنه‌ای‌ در آن‌ باقی‌ نمانده‌ است‌، با آنكه‌ درهای‌ دروازه‌هایش‌ را هنوز برپا ننموده‌ بودم‌،</p>
<p class="bible"><sup>2&nbsp;</sup>  سَنْبَلَّط‌ و جَشَم‌ نزد من‌ فرستاده‌، گفتند: «بیا تا در یكی‌ از دهات‌ بیابان‌ اونو ملاقات‌ كنیم‌۔» اما ایشان‌ قصد ضرر من‌ داشتند۔</p>
<p class="bible"><sup>3&nbsp;</sup>  پس‌ قاصدان‌ نزد ایشان‌ فرستاده‌ گفتم‌: «من‌ در مهمّ عظیمی‌ مشغولم‌ و نمی‌توانم‌ فرود آیم‌، چرا كار حینی‌ كه‌ من‌ آن‌ را ترك‌ كرده‌، نزد شما فرود آیم‌ به‌ تعویق‌ افتد۔»</p>
<p class="bible"><sup>4&nbsp;</sup>  و ایشان‌ چهار دفعه‌ مثل‌ این‌ پیغام‌ به‌ من‌ فرستادند و من‌ مثل‌ این‌ جواب‌ به‌ ایشان‌ پس‌ فرستادم‌۔</p>
<p class="bible"><sup>5&nbsp;</sup>  پس‌ سَنْبَلَّط‌ دفعه‌ پنجم‌ خادم‌ خود را به‌ همین‌ طور نزد من‌ فرستاد و مكتوبی‌ گشوده‌ در دستش‌ بود،</p>
<p class="bible"><sup>6&nbsp;</sup>  كه‌ در آن‌ مرقوم‌ بود: «در میان‌ امّت‌ها شهرت‌ یافته‌ است‌ و جَشَم‌ این‌ را می‌گوید كه‌ تو و یهود قصد فتنه‌انگیزی‌ دارید و برای‌ همین‌ حصار را بنا می‌كنی‌ و تو بروفق‌ این‌ كلام‌، می‌خواهی‌ كه‌ پادشاه‌ ایشان‌ بشوی‌۔</p>
<p class="bible"><sup>7&nbsp;</sup>  و انبیا نیز تعیین‌ نموده‌ تا درباره‌ تو در اورشلیم‌ ندا كرده‌ گویند كه‌ در یهودا پادشاهی‌ است‌۔ و حال‌ بروفق‌ این‌ كلام‌، خبر به‌ پادشاه‌ خواهد رسید۔ پس‌ بیا تا با هم‌ مشورت‌ نماییم‌۔»</p>
<p class="bible"><sup>8&nbsp;</sup>  آنگاه‌ نزد او فرستاده‌ گفتم‌: «مثل‌ این‌ كلام‌ كه‌ تو می‌گویی‌ واقع‌ نشده‌ است‌، بلكه‌ آن‌ را از دل‌ خود ابداع‌ نموده‌ای‌۔»</p>
<p class="bible"><sup>9&nbsp;</sup>  زیرا جمیع‌ ایشان‌ خواستند ما را بترسانند، به‌ این‌ قصد كه‌ دستهای‌ ما را از كار باز دارند تا كرده‌ نشود۔ پس‌ حال‌ ای‌ خدا دستهای‌ مرا قوّی‌ ساز۔</p>
<p class="bible"><sup>10&nbsp;</sup>  و به‌ خانه‌ شَمَعْیا ابن‌ دَلایا ابن‌ مَهِیطَبْئیل‌ رفتم‌ و او در را بر خود بسته‌ بود، پس‌ گفت‌: «در خانه‌ خدا در هیكل‌ جمع‌ شویم‌ و درهای‌ هیكل‌ را ببندیم‌ زیرا كه‌ به‌ قصد كشتن‌ تو خواهند آمد۔ شبانگاه‌ برای‌ كشتن‌ تو خواهند آمد۔»</p>
<p class="bible"><sup>11&nbsp;</sup>  من‌ گفتم‌: «آیا مردی‌ چون‌ من‌ فرار بكند؟ و كیست‌ مثل‌ من‌ كه‌ داخل‌ هیكل‌ بشود تا جان‌ خود را زنده‌ نگاه‌ دارد؟ من‌ نخواهم‌ آمد۔»</p>
<p class="bible"><sup>12&nbsp;</sup>  زیرا درك‌ كردم‌ كه‌ خدا او را هرگز نفرستاده‌ است‌، بلكه‌ خودش‌ به‌ ضدّ من‌ نبوّت‌ می‌كند و طُوبیا و سَنْبَلَّط‌ او را اجیر ساخته‌اند۔</p>
<p class="bible"><sup>13&nbsp;</sup>  و از این‌ جهت‌ او را اجیر كرده‌اند تا من‌ بترسم‌ و به‌ اینطور عمل‌ نموده‌، گناه‌ ورزم‌ و ایشان‌ خبر بد پیدا نمایند كه‌ مرا مفتضح‌ سازند۔</p>
<p class="bible"><sup>14&nbsp;</sup>  ای‌ خدایم‌، طُوبیا و سَنْبَلَّط‌ را موافق‌ این‌ اعمال‌ ایشان‌ و همچنین‌ نُوعَدْیه‌ نبیه‌ و سایر انبیا را كه‌ می‌خواهند مرا بترسانند، به‌ یاد آور۔</p>
<p class="bible"><sup>15&nbsp;</sup>  پس‌ حصار در بیست‌ و پنجم‌ ماه‌ اِیلُول‌ در پنجاه‌ و دو روز به‌ اتمام‌ رسید۔</p>
<p class="bible"><sup>16&nbsp;</sup>  و واقع‌ شد كه‌ چون‌ جمیع‌ دشمنان‌ ما این‌ را شنیدند و همه‌ امّت‌هایی‌ كه‌ مجاور ما بودند این‌ را دیدند، در نظر خود بسیار پست‌ شدند و دانستند كه‌ این‌ كار از جانب‌ الوکیم ما معمول‌ شده‌ است‌۔</p>
<p class="bible"><sup>17&nbsp;</sup>  و در آن‌ روزها نیز بسیاری‌ از بزرگان‌ یهودا مكتوبات‌ نزدطُوبیا می‌فرستادند و مكتوبات‌ طُوبیا نزد ایشان‌ می‌رسید،</p>
<p class="bible"><sup>18&nbsp;</sup>  زیرا كه‌ بسا از اهل‌ یهودا با او همداستان‌ شده‌ بودند، چونكه‌ او داماد شَكَنْیا ابن‌ آرَه‌ بود و پسرش‌ یهُوحانان‌، دختر مَشُلاّم‌ بن‌ بَرَكِیا را به‌ زنی‌ گرفته‌ بود،</p>
<p class="bible"><sup>19&nbsp;</sup>  و درباره‌ حَسَنات‌ او به‌ حضور من‌ نیز گفتگو می‌كردند و سخنان‌ مرا به‌ او می‌رسانیدند۔ و طُوبیا مكتوبات‌ می‌فرستاد تا مرا بترساند۔</p>
</div>
<a href="#farsi/chapter/book16--chapter5.txt"><span class="icon icon-back"></span></a><span class="bible_book_rtl"><bdo dir="rtl">نحمیاہ<bdo> 6</span>
<a href="#farsi/chapter/book16--chapter7.txt"><span class="icon icon-forward"></span></a></p>
