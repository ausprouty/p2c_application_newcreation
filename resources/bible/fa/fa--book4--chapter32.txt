<a href="#farsi/chapter/book4--chapter31.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 32</span>
<a href="#farsi/chapter/book4--chapter33.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وبنی‌رؤبین‌ و بنی‌جاد را مواشی بی‌نهایت‌ بسیار و كثیر بود۔ پس‌ چون‌ زمین‌ یعْزیر و زمین‌ جلعاد را دیدند كه‌ اینك‌ این‌ مكان‌، مكان‌ مواشی‌ است‌،</p>
<p class="bible"><sup>2&nbsp;</sup>  بنی‌جاد و بنی‌رؤبین‌ نزد موسی‌ و العازار كاهن‌ و سروران‌ جماعت‌ آمده‌، گفتند:</p>
<p class="bible"><sup>3&nbsp;</sup>  « عطاروت‌ و دیبون‌ و یعْزیر و نِمرَه‌ و حَشبون‌ و اَلِعالَه‌ و شَبام‌ و نبو و بَعون‌،</p>
<p class="bible"><sup>4&nbsp;</sup>  زمینی‌ كه‌ تتراجراماتون پیش‌ روی‌ جماعت‌ اسرائیل‌ مفتوح‌ ساخته‌ است‌، زمین‌ مواشی‌ است‌، و بندگانت‌ صاحب‌ مواشی‌ می‌باشیم‌۔»</p>
<p class="bible"><sup>5&nbsp;</sup>  پس‌ گفتند: « اگر در نظر تو التفات‌ یافته‌ایم‌، این‌ زمین‌ به‌ بندگانت‌ به‌ ملكیت‌ داده‌ شود، و ما را از اردن‌ عبور مده‌۔»</p>
<p class="bible"><sup>6&nbsp;</sup>  موسی‌ به‌ بنی‌جاد و بنی‌رؤبین‌ گفت‌: « آیا برادران‌ شما به‌ جنگ‌ روند و شما اینجا بنشینید؟</p>
<p class="bible"><sup>7&nbsp;</sup>  چرا دل‌ بنی‌اسرائیل‌ را افسرده‌ می‌كنید تا به‌ زمینی‌ كه‌ تتراجراماتون به‌ ایشان‌ داده‌ است‌، عبور نكنند؟</p>
<p class="bible"><sup>8&nbsp;</sup>  به‌ همین‌طور پدران‌ شما عمل‌ نمودند، وقتی‌ كه‌ ایشان‌ را از قادِش‌بَرنیع‌ برای‌ دیدن‌ زمین‌فرستادم‌۔</p>
<p class="bible"><sup>9&nbsp;</sup>  به‌ وادی‌ اشكول‌ رفته‌، زمین‌ را دیدند و دل‌ بنی‌اسرائیل‌ را افسرده‌ ساختند تا به‌ زمینی‌ كه‌ تتراجراماتون به‌ ایشان‌ داده‌ بود، داخل‌ نشوند۔</p>
<p class="bible"><sup>10&nbsp;</sup>  پس‌ غضب‌ تتراجراماتون در آن‌ روز افروخته‌ شد به‌ حدی‌ كه‌ قسم‌ خورده‌، گفت‌:</p>
<p class="bible"><sup>11&nbsp;</sup>  البته‌ هیچكدام‌ از مردانی‌ كه‌ از مصر بیرون‌ آمدند از بیست‌ ساله‌ و بالاتر آن‌ زمین‌ را كه‌ برای‌ ابراهیم‌ و اسحاق‌ و یعقوب‌ قسم‌ خوردم‌، نخواهند دید، چونكه‌ ایشان‌ مرا پیروی‌ كامل‌ ننمودند،</p>
<p class="bible"><sup>12&nbsp;</sup>  سوای‌ كالیب‌ بن‌یفُنَّۀ قِنِزّی‌ و یوشَع‌ بن‌نُون‌، چونكه‌ ایشان‌ تتراجراماتون را پیروی‌ كامل‌ نمودند۔</p>
<p class="bible"><sup>13&nbsp;</sup>  پس‌ غضب‌ تتراجراماتون بر اسرائیل‌ افروخته‌ شده‌، ایشان‌ را چهل‌ سال‌ در بیابان‌ آواره‌ گردانید، تا تمامی‌ آن‌ گروهی‌ كه‌ این‌ شرارت‌ را در نظر تتراجراماتون ورزیده‌ بودند، هلاك‌ شدند۔</p>
<p class="bible"><sup>14&nbsp;</sup>  و اینك‌ شما به‌ جای‌ پدران‌ خود انبوهی‌ از مردان‌ خطاكار برپا شده‌اید تا شدت‌ غضب‌ تتراجراماتون را بر اسرائیل‌ باز زیاده‌ كنید؟</p>
<p class="bible"><sup>15&nbsp;</sup>  زیرا اگر از پیروی‌ او روبگردانید بار دیگر ایشان‌ را در بیابان‌ ترك‌ خواهد كرد و شما تمامی‌ این‌ قوم‌ را هلاك‌ خواهید ساخت‌۔»</p>
<p class="bible"><sup>16&nbsp;</sup>  پس‌ ایشان‌ نزد وی‌ آمده‌، گفتند: « آغلها را اینجا برای‌ مواشی‌ خود و شهرها بجهت‌ اطفال‌ خویش‌ خواهیم‌ ساخت‌۔</p>
<p class="bible"><sup>17&nbsp;</sup>  و خود مسلح‌ شده‌، حاضر می‌شویم‌ و پیش‌ روی‌ بنی‌اسرائیل‌ خواهیم‌ رفت‌ تا آنها را به‌ مكان‌ ایشان‌ برسانیم‌۔ و اطفال‌ ما از ترس‌ ساكنان‌ زمین‌ در شهرهای‌ حصاردار خواهند ماند۔</p>
<p class="bible"><sup>18&nbsp;</sup>  و تا هر یكی‌ از بنی‌اسرائیل‌ ملك‌ خود را نگرفته‌ باشد، به‌ خانه‌های‌ خود مراجعت‌ نخواهیم‌ كرد۔</p>
<p class="bible"><sup>19&nbsp;</sup>  زیرا كه‌ ما با ایشان‌ در آن‌ طرف‌ اردن‌ و ماورای‌ آن‌ ملك‌نخواهیم‌ گرفت‌، چونكه‌ نصیب‌ ما به‌ این‌ طرف‌ اردن‌ به‌ طرف‌ مشرق‌ به‌ ما رسیده‌ است‌۔»</p>
<p class="bible"><sup>20&nbsp;</sup>  و موسی‌ به‌ ایشان‌ گفت‌: « اگر این‌ كار را بكنید و خویشتن‌ را به‌ حضور تتراجراماتون برای‌ جنگ‌ مهیا سازید،</p>
<p class="bible"><sup>21&nbsp;</sup>  و هر مرد جنگی‌ از شما به‌ حضور تتراجراماتون از اردن‌ عبور كند تا او دشمنان‌ خود را از پیش‌ روی‌ خود اخراج‌ نماید،</p>
<p class="bible"><sup>22&nbsp;</sup>  و زمین‌ به‌ حضور تتراجراماتون مغلوب‌ شود، پس‌ بعد از آن‌ برگردیده‌، به‌ حضور تتراجراماتون و به‌ حضور اسرائیل‌ بی‌گناه‌ خواهید شد، و این‌ زمین‌ از جانب‌ تتراجراماتون ملك‌ شما خواهد بود۔</p>
<p class="bible"><sup>23&nbsp;</sup>  و اگر چنین‌ نكنید، اینك‌ به‌ تتراجراماتون گناه‌ ورزیده‌اید، و بدانید كه‌ گناه‌ شما، شما را درخواهد گرفت‌۔</p>
<p class="bible"><sup>24&nbsp;</sup>  پس‌ شهرها برای‌ اطفال‌ و آغلها برای‌ گله‌های‌ خود بنا كنید، و به‌ آنچه‌ از دهان‌ شما درآمد، عمل‌ نمایید۔»</p>
<p class="bible"><sup>25&nbsp;</sup>  پس‌ بنی‌جاد و بنی‌رؤبین‌ موسی‌ را خطاب‌ كرده‌، گفتند: « بندگانت‌ به‌ طوری‌ كه‌ آقای‌ ما فرموده‌ است‌، خواهیم‌ كرد۔</p>
<p class="bible"><sup>26&nbsp;</sup>  اطفال‌ و زنان‌ و مواشی‌ و همۀ بهایم‌ ما اینجا در شهرهای‌ جلعاد خواهند ماند۔</p>
<p class="bible"><sup>27&nbsp;</sup>  و جمیع‌ بندگانت‌ مهیای‌ جنگ‌ شده‌، چنانكه‌ آقای‌ ما گفته‌ است‌ به‌ حضور تتراجراماتون برای‌ مقاتله‌ عبور خواهیم‌ نمود۔»</p>
<p class="bible"><sup>28&nbsp;</sup>  پس‌ موسی‌ العازار كاهن‌، و یوشع‌ بن‌نون‌، و رؤسای‌ خاندان‌ آبای‌ اسباط‌ بنی‌اسرائیل‌ را دربارۀ ایشان‌ وصیت‌ نمود۔</p>
<p class="bible"><sup>29&nbsp;</sup>  و موسی‌ به‌ ایشان‌ گفت‌: « اگر جمیع‌ بنی‌جاد و بنی‌رؤبین‌ مهیای‌ جنگ‌ شده‌، همراه‌ شما به‌ حضور تتراجراماتون از اردن‌ عبور كنند، و زمین‌ پیش‌ روی‌ شما مغلوب‌ شود، آنگاه‌ زمین‌ جلعاد را برای‌ ملكیت‌ به‌ ایشان‌ بدهید۔</p>
<p class="bible"><sup>30&nbsp;</sup>  و اگر ایشان‌ مهیا نشوند و همراه‌ شما عبور ننمایند،پس‌ در میان‌ شما در زمین‌ كنعان‌ ملك‌ بگیرند۔»</p>
<p class="bible"><sup>31&nbsp;</sup>  بنی‌جاد و بنی‌رؤبین‌ در جواب‌ وی‌ گفتند: « چنانكه‌ تتراجراماتون به‌ بندگانت‌ گفته‌ است‌، همچنین‌ خواهیم‌ كرد۔</p>
<p class="bible"><sup>32&nbsp;</sup>  ما مهیای‌ جنگ‌ شده‌، پیش‌ روی‌ تتراجراماتون به‌ زمین‌ كنعان‌ عبور خواهیم‌ كرد، و ملك‌ نصیب‌ ما به‌ این‌ طرف‌ اردن‌ داده‌ شود۔»</p>
<p class="bible"><sup>33&nbsp;</sup>  پس‌ موسی‌ به‌ ایشان‌ یعنی‌ به‌ بنی‌جاد و بنی‌رؤبین‌ و نصف‌ سبط‌ منسی‌ ابن‌یوسف‌، مملكت‌ سیحون‌، مَلِك‌ اموریان‌ و مملكت‌ عوج‌ ملك‌ باشان‌ را داد، یعنی‌ زمین‌ را با شهرهایش‌ و حدود شهرهایش‌، زمین‌ را از هر طرف‌۔</p>
<p class="bible"><sup>34&nbsp;</sup>  و بنی‌جاد، دیبون‌ و عطاروت‌ و عَروُعیر</p>
<p class="bible"><sup>35&nbsp;</sup>  و عَطْروت‌، شوفان‌ و یعزیر و یجبَهَه‌</p>
<p class="bible"><sup>36&nbsp;</sup>  و بیت‌ نِمرَه‌ و بیت‌ هاران‌ را بنا كردند یعنی‌ شهرهای‌ حصاردار را با آغلهای‌ گله‌ها۔</p>
<p class="bible"><sup>37&nbsp;</sup>  و بنی‌رؤبین‌، حشبون‌ و اَلِیعالَه‌ و قِرْیتایم‌</p>
<p class="bible"><sup>38&nbsp;</sup>  و نَبو و بَعْل‌مَعون‌ كه‌ نام‌ این‌ دو را تغییر دادند و سِبْمَه‌ را بنا كردند و شهرهایی‌ را كه‌ بنا كردند به‌ نامها مسمّی‌ ساختند۔</p>
<p class="bible"><sup>39&nbsp;</sup>  و بنی‌ماكیر بن‌منسی‌ به‌ جلعاد رفته‌، آن‌ را گرفتند و اموریان‌ را كه‌ در آن‌ بودند، اخراج‌ نمودند۔</p>
<p class="bible"><sup>40&nbsp;</sup>  و موسی‌ جلعاد را به‌ ماكیر بن‌منسی‌ داد و او در آن‌ ساكن‌ شد۔</p>
<p class="bible"><sup>41&nbsp;</sup>  و یائیر بن‌منسی‌ رفته‌، قصبه‌هایش‌ را گرفت‌، و آنها را حوُّوت‌ یائیر نامید۔</p>
<p class="bible"><sup>42&nbsp;</sup>  و نُوْبَح‌ رفته‌، قنات‌ و دهاتش‌ را گرفته‌، آنها را به‌ اسم‌ خود نوبَح‌ نامید۔</p>
</div>
<a href="#farsi/chapter/book4--chapter31.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 32</span>
<a href="#farsi/chapter/book4--chapter33.txt"><span class="icon icon-forward"></span></a></p>
