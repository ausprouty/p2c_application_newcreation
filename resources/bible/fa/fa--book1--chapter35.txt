<a href="#farsi/chapter/book1--chapter34.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 35</span>
<a href="#farsi/chapter/book1--chapter36.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> والوکیم به‌ یعقوب‌ گفت‌: «برخاسته‌، به بیت‌ئیل‌ برآی‌ و در آنجا ساكن‌ شو و آنجا برای‌ الوکیمیی‌ كه‌ بر تو ظاهر شد، وقتی‌ كه‌ از حضور برادرت‌، عیسو فرار كردی‌، مذبحی‌ بساز۔»</p>
<p class="bible"><sup>2&nbsp;</sup>  پس‌ یعقوب‌ به‌ اهل‌ خانه‌ و همه‌ كسانی‌ كه‌ با وی‌ بودند، گفت‌: «الوکیمیان‌ بیگانه‌ای‌ را كه‌ در میان‌ شماست‌، دور كنید و خویشتن‌ را طاهر سازید و رختهای‌ خود را عوض‌ كنید،</p>
<p class="bible"><sup>3&nbsp;</sup>  تا برخاسته‌، به‌ بیت‌ئیل‌ برویم‌ و آنجا برای‌ آن‌ الوکیمیی‌ كه‌ در روز تنگی‌ من‌، مرا اجابت‌ فرمود و در راهی‌ كه‌ رفتم‌ با من‌ می‌بود، مذبحی‌ بسازم‌۔»</p>
<p class="bible"><sup>4&nbsp;</sup>  آنگاه‌ همۀ الوکیمیان‌ بیگانه‌ را كه‌ در دست‌ ایشان‌ بود، به‌ یعقوب‌ دادند، با گوشواره‌هایی‌ كه‌ درگوشهای‌ ایشان‌ بود، و یعقوب‌ آنها را زیر بلوطی‌ كه‌ در شكیم‌ بود دفن‌ كرد۔</p>
<p class="bible"><sup>5&nbsp;</sup>  پس‌ كوچ‌ كردند و خوف‌ الوکیم بر شهرهای‌ گرداگرد ایشان‌ بود، كه‌ بنی‌یعقوب‌ را تعاقب‌ نكردند۔</p>
<p class="bible"><sup>6&nbsp;</sup>  و یعقوب‌ به‌ لوز كه‌ در زمین‌ كنعان‌ واقع‌ است‌، و همان‌ بیت‌ئیل‌ باشد، رسید۔ او با تمامی‌ قوم‌ كه‌ با وی‌ بودند۔</p>
<p class="bible"><sup>7&nbsp;</sup>  و در آنجا مذبحی‌ بنا نمود و آن‌ مكان‌ را «ایل‌بیت‌ئیل‌» نامید۔ زیرا در آنجا الوکیم بر وی‌ ظاهر شده‌ بود، هنگامی‌ كه‌ از حضور برادر خود می‌گریخت‌۔</p>
<p class="bible"><sup>8&nbsp;</sup>  و دبوره‌ دایۀ رفقه‌ مرد۔ و او را زیر درخت‌ بلوط‌ تحت‌ بیت‌ئیل‌ دفن‌ كردند، و آن‌ را «الون‌باكوت‌» نامید۔</p>
<p class="bible"><sup>9&nbsp;</sup>  و الوکیم بار دیگر بر یعقوب‌ ظاهر شد، وقتی‌ كه‌ از فدّان‌ ارام‌ آمد، و او را بركت‌ داد۔</p>
<p class="bible"><sup>10&nbsp;</sup>  و الوکیم به‌ وی‌ گفت‌: «نام‌ تو یعقوب‌ است‌ اما بعد از این‌ نام‌ تو یعقوب‌ خوانده‌ نشود، بلكه‌ نام‌ تو اسرائیل‌ خواهد بود۔» پس‌ او را اسرائیل‌ نام‌ نهاد۔</p>
<p class="bible"><sup>11&nbsp;</sup>  و الوکیم وی‌ را گفت‌: «من‌ الوکیمی‌ قادر مطلق‌ هستم‌۔ بارور و كثیر شو۔ امتی‌ و جماعتی‌ از امتها از تو بوجود آیند، و از صلب‌ تو پادشاهان‌ پدید شوند۔</p>
<p class="bible"><sup>12&nbsp;</sup>  و زمینی‌ كه‌ به‌ ابراهیم‌ و اسحاق‌ دادم‌، به‌ تو دهم‌؛ و به‌ ذریت‌ بعد از تو، این‌ زمین‌ را خواهم‌ داد۔»</p>
<p class="bible"><sup>13&nbsp;</sup>  پس‌ الوکیم از آنجایی‌ كه‌ با وی‌ سخن‌ گفت‌، از نزد وی‌ صعود نمود۔</p>
<p class="bible"><sup>14&nbsp;</sup>  و یعقوب‌ ستونی‌ برپا داشت‌، در جایی‌ كه‌ با وی‌ تكلم‌ نمود، ستونی‌ از سنگ‌، و هدیه‌ای‌ ریختنی‌ بر آن‌ ریخت‌، و آن‌ را به‌ روغن‌ تدهین‌ كرد۔</p>
<p class="bible"><sup>15&nbsp;</sup>  پس‌ یعقوب‌ آن‌ مكان‌ را كه‌ الوکیم با وی‌ درآنجا سخن‌ گفته‌ بود، «بیت‌ئیل‌» نامید۔</p>
<p class="bible"><sup>16&nbsp;</sup>  پس‌، از «بیت‌ئیل‌» كوچ‌ كردند۔ و چون‌ اندك‌ مسافتی‌ مانده‌ بود كه‌ به‌ افراته‌ برسند، راحیل‌ را وقت‌ وضع‌ حمل‌ رسید، و زاییدنش‌ دشوار شد۔</p>
<p class="bible"><sup>17&nbsp;</sup>  و چون‌ زاییدنش‌ دشوار بود، قابله‌ وی‌ را گفت‌: «مترس‌ زیرا كه‌ این‌ نیز برایت‌ پسر است‌۔»</p>
<p class="bible"><sup>18&nbsp;</sup>  و در حین‌ جان‌ كندن‌، زیرا كه‌ مُرد، پسر را «بن‌اونی‌» نام‌ نهاد، لكن‌ پدرش‌ وی‌ را «بن‌یامین‌» نامید۔</p>
<p class="bible"><sup>19&nbsp;</sup>  پس‌ راحیل‌ وفات‌ یافت‌، و در راه‌ افراته‌ كه‌ بیت‌لحم‌ باشد، دفن‌ شد۔</p>
<p class="bible"><sup>20&nbsp;</sup>  و یعقوب‌ بر قبر وی‌ ستونی‌ نصب‌ كرد كه‌ آن‌ تا امروز ستون‌ قبر راحیل‌ است‌۔</p>
<p class="bible"><sup>21&nbsp;</sup>  پس‌ اسرائیل‌ كوچ‌ كرد و خیمۀ خود را بدان‌ طرف‌ برج‌ عیدر زد۔</p>
<p class="bible"><sup>22&nbsp;</sup>  و در حین‌ سكونت‌ اسرائیل‌ در آن‌ زمین‌، رؤبین‌ رفته‌، با كنیز پدر خود، بِلهَه‌، همخواب‌ شد۔ و اسرائیل‌ این‌ را شنید۔ و بنی‌یعقوب‌ دوازده‌ بودند:</p>
<p class="bible"><sup>23&nbsp;</sup>  پسران‌ لیه‌: رؤبین‌ نخست‌زادۀ یعقوب‌ و شمعون‌ و لاوی‌ و یهودا و یساكار و زبولون‌۔</p>
<p class="bible"><sup>24&nbsp;</sup>  و پسران‌ راحیل‌: یوسف‌ و بن‌یامین‌۔</p>
<p class="bible"><sup>25&nbsp;</sup>  و پسران‌ بلهه‌ كنیز راحیل‌: دان‌ و نفتالی‌۔</p>
<p class="bible"><sup>26&nbsp;</sup>  و پسران‌ زلفه‌، كنیز لیه‌: جاد و اشیر۔ اینانند پسران‌ یعقوب‌، كه‌ در فدان‌ ارام‌ برای‌ او متولد شدند۔</p>
<p class="bible"><sup>27&nbsp;</sup>  و یعقوب‌ نزد پدر خود، اسحاق‌، در ممری‌ آمد، به‌ قریۀ اربع‌ كه‌ حبرون‌ باشد، جایی‌ كه‌ ابراهیم‌ و اسحاق‌ غربت‌ گزیدند۔</p>
<p class="bible"><sup>28&nbsp;</sup>  و عمر اسحاق‌ صد و هشتاد سال‌ بود۔</p>
<p class="bible"><sup>29&nbsp;</sup>  و اسحاق‌ جان‌ سپرد و مرد، و پیر و سالخورده‌ به‌ قوم‌ خویش‌پیوست‌۔ و پسرانش‌ عیسو و یعقوب‌ او را دفن‌ كردند۔</p>
</div>
<a href="#farsi/chapter/book1--chapter34.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 35</span>
<a href="#farsi/chapter/book1--chapter36.txt"><span class="icon icon-forward"></span></a></p>
