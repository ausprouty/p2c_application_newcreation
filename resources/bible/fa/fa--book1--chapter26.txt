<a href="#farsi/chapter/book1--chapter25.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 26</span>
<a href="#farsi/chapter/book1--chapter27.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وقحطی‌ در آن‌ زمین‌ حادث‌ شد، غیر آن‌ قحط‌ اول‌ كه‌ در ایام‌ ابراهیم‌ بود۔ و اسحاق‌ نزد ابی‌ملك‌، پادشاه‌ فلسطینیان‌ به‌ جرار رفت‌۔</p>
<p class="bible"><sup>2&nbsp;</sup>  و تتراجراماتون بر وی‌ ظاهر شده‌، گفت‌: «به‌ مصر فرود میا، بلكه‌ به‌ زمینی‌ كه‌ به‌ تو بگویم‌ ساكن‌ شو۔</p>
<p class="bible"><sup>3&nbsp;</sup>  در این‌ زمین‌ توقف‌ نما، و با تو خواهم‌ بود و تو را بركت‌ خواهم‌ داد، زیرا كه‌ به‌ تو و ذریت‌ تو تمام‌ این‌ زمین‌ را می‌دهم‌ و سوگندی‌ را كه‌ با پدرت‌ ابراهیم‌ خوردم‌، استوار خواهم‌ داشت‌۔</p>
<p class="bible"><sup>4&nbsp;</sup>  و ذریتت‌ را مانند ستارگان‌ آسمان‌ كثیر گردانم‌، و تمام‌ این‌ زمینها را به‌ ذریت‌ تو بخشم‌، و از ذریت‌ تو جمیع‌ امتهای‌ جهان‌ بركت‌ خواهند یافت‌۔</p>
<p class="bible"><sup>5&nbsp;</sup>  زیرا كه‌ ابراهیم‌ قول‌ مرا شنید و وصایا و اوامر و فرایض‌ و احكام‌ مرا نگاه‌ داشت‌۔ »</p>
<p class="bible"><sup>6&nbsp;</sup>  پس‌ اسحاق‌ در جرار اقامت‌ نمود۔</p>
<p class="bible"><sup>7&nbsp;</sup>  ومردمان‌ آن‌ مكان‌ دربارۀ زنش‌ از او جویا شدند۔ گفت‌: «او خواهر من‌ است‌،» زیرا ترسید كه‌ بگوید «زوجۀ من‌ است‌،» مبادا اهل‌ آنجا او را به‌ خاطر رفقه‌ كه‌ نیكومنظر بود، بكشند۔</p>
<p class="bible"><sup>8&nbsp;</sup>  و چون‌ در آنجا مدتی‌ توقف‌ نمود، چنان‌ افتاد كه‌ ابی‌ملك‌، پادشاه‌ فلسطینیان‌، از دریچه‌ نظاره‌ كرد و دید كه‌ اینك‌ اسحاق‌ با زوجۀ خود رفقه‌، مزاح‌ می‌كند۔</p>
<p class="bible"><sup>9&nbsp;</sup>  پس‌ ابی‌ملك‌، اسحاق‌ را خوانده‌، گفت‌: «همانا این‌ زوجۀ توست‌! پس‌ چرا گفتی‌ كه‌ خواهر من‌ است‌؟» اسحاق‌ بدو گفت‌: «زیرا گفتم‌ كه‌ مبادا برای‌ وی‌ بمیرم‌۔»</p>
<p class="bible"><sup>10&nbsp;</sup>  ابی‌ملك‌ گفت‌: «این‌ چه‌ كار است‌ كه‌ با ما كردی‌؟ نزدیك‌ بود كه‌ یكی‌ از قوم‌ با زوجه‌ات‌ همخواب‌ شود، و بر ما جرمی‌ آورده‌ باشی‌۔»</p>
<p class="bible"><sup>11&nbsp;</sup>  و ابی‌ملك‌ تمامی‌ قوم‌ را قدغن‌ فرموده‌، گفت‌: «كسی‌ كه‌ متعرض‌ این‌ مرد و زوجه‌اش‌ بشود، هر آینه‌ خواهد مرد۔ »</p>
<p class="bible"><sup>12&nbsp;</sup>  و اسحاق‌ در آن‌ زمین‌ زراعت‌ كرد، و در آن‌ سال‌ صد چندان‌ پیدا نمود؛ و تتراجراماتون او را بركت‌ داد۔</p>
<p class="bible"><sup>13&nbsp;</sup>  و آن‌ مرد بزرگ‌ شده‌، آناًفآناً ترقی‌ می‌نمود، تا بسیار بزرگ‌ گردید۔</p>
<p class="bible"><sup>14&nbsp;</sup>  و او را گلۀ گوسفندان‌ و مواشی‌ گاوان‌ و غلامان‌ كثیر بود۔ و فلسطینیان‌ بر او حسد بردند۔</p>
<p class="bible"><sup>15&nbsp;</sup>  و همۀ چاههایی‌ كه‌ نوكران‌ پدرش‌ در ایام‌ پدرش‌ ابراهیم‌، كنده‌ بودند، فلسطینیان‌ آنها را بستند، و از خاك‌ پر كردند۔</p>
<p class="bible"><sup>16&nbsp;</sup>  و ابی‌ملك‌ به‌ اسحاق‌ گفت‌: «از نزد ما برو، زیرا كه‌ از ما بسیار بزرگتر شده‌ای‌۔ »</p>
<p class="bible"><sup>17&nbsp;</sup>  پس‌ اسحاق‌ از آنجا برفت‌، و در وادی‌ جرار فرود آمده‌، در آنجا ساكن‌ شد۔</p>
<p class="bible"><sup>18&nbsp;</sup>  و چاههای‌ آب‌ را كه‌ در ایام‌ پدرش‌ ابراهیم‌ كنده‌ بودند و فلسطینیان‌ آنها را بعد از وفات‌ ابراهیم‌ بسته‌بودند، اسحاق‌ از سر نو كند و آنها را مسمّی‌ نمود به‌ نامهایی‌ كه‌ پدرش‌ آنها را نامیده‌ بود۔</p>
<p class="bible"><sup>19&nbsp;</sup>  و نوكران‌ اسحاق‌ در آن‌ وادی‌ حفره‌ زدند و چاه‌ آب‌ زنده‌ای‌ در آنجا یافتند۔</p>
<p class="bible"><sup>20&nbsp;</sup>  و شبانان‌ جرار با شبانان‌ اسحاق‌ منازعه‌ كرده‌، گفتند: «این‌ آب‌ از آن‌ ماست‌! » پس‌ آن‌ چاه‌ را عِسِق‌ نامید، زیرا كه‌ با وی‌ منازعه‌ كردند۔</p>
<p class="bible"><sup>21&nbsp;</sup>  و چاهی‌ دیگر كندند، همچنان‌ برای‌ آن‌ نیز جنگ‌ كردند، و آن‌ را سِطنه‌ نامید۔</p>
<p class="bible"><sup>22&nbsp;</sup>  و از آنجا كوچ‌ كرده‌، چاهی‌ دیگر كند و برای‌ آن‌ جنگ‌ نكردند۔ پس‌ آن‌ را رحوبوت‌ نامیده‌، گفت‌: «كه‌ اكنون‌ تتراجراماتون ما را وسعت‌ داده‌ است‌، و در زمین‌، بارور خواهیم‌ شد۔ »</p>
<p class="bible"><sup>23&nbsp;</sup>  پس‌ از آنجا به‌ بِئرشَبَع‌ آمد۔</p>
<p class="bible"><sup>24&nbsp;</sup>  در همان‌ شب‌، تتراجراماتون بر وی‌ ظاهر شده‌، گفت‌: «من‌ الوکیمی‌ پدرت‌ ابراهیم‌، هستم‌۔ ترسان‌ مباش‌ زیرا كه‌ من‌ با تو هستم‌، و تو را بركت‌ می‌دهم‌، و ذریت‌ تو را بخاطر بندۀ خود ابراهیم‌، فراوان‌ خواهم‌ ساخت‌۔»</p>
<p class="bible"><sup>25&nbsp;</sup>  و مذبحی‌ در آنجا بنا نهاد و نام‌ تتراجراماتون‌ را خواند، و خیمۀ خود را برپا نمود و نوكران‌ اسحاق‌ چاهی‌ در آنجا كندند۔</p>
<p class="bible"><sup>26&nbsp;</sup>  و ابی‌ملك‌، به‌ اتفاق‌ یكی‌ از اصحاب‌ خود، احزات‌ نام‌، و فیكول‌، كه‌ سپهسالار او بود، از جرار به‌ نزد او آمدند۔</p>
<p class="bible"><sup>27&nbsp;</sup>  و اسحاق‌ بدیشان‌ گفت‌: «چرا نزد من‌ آمدید، با آنكه‌ با من‌ عداوت‌ نمودید، و مرا از نزد خود راندید؟»</p>
<p class="bible"><sup>28&nbsp;</sup>  گفتند: «به‌ تحقیق‌ فهمیده‌ایم‌ كه‌ تتراجراماتون با توست‌۔ پس‌ گفتیم‌ سوگندی‌ در میان‌ ما و تو باشد، و عهدی‌ با تو ببندیم‌۔</p>
<p class="bible"><sup>29&nbsp;</sup>  تا با ما بدی‌ نكنی‌ چنانكه‌ به‌ تو ضرری‌ نرساندیم‌، بلكه‌ غیر از نیكی‌ به‌ تو نكردیم‌، و تو را به‌ سلامتی‌ روانه‌ نمودیم‌، و اكنون‌ مباركِ تتراجراماتون هستی‌۔ »</p>
<p class="bible"><sup>30&nbsp;</sup>  آنگاه‌ برای‌ ایشان‌ ضیافتی‌ برپا نمود، و خوردند و آشامیدند۔</p>
<p class="bible"><sup>31&nbsp;</sup>  بامدادان‌ برخاسته‌، با یكدیگر قسم‌ خوردند، و اسحاق‌ ایشان‌ را وداع‌ نمود۔ پس‌، از نزد وی‌ به‌ سلامتی‌ رفتند۔</p>
<p class="bible"><sup>32&nbsp;</sup>  و در آن‌ روز چنان‌ افتاد كه‌ نوكران‌ اسحاق‌ آمده‌، او را از آن‌ چاهی‌ كه‌ می‌كندند خبر داده‌، گفتند: «آب‌ یافتیم‌!»</p>
<p class="bible"><sup>33&nbsp;</sup>  پس‌ آن‌ را شَبَعه‌ نامید۔ از این‌ سبب‌ آن‌ شهر، تا امروز بِئرشَبَع‌ نام‌ دارد۔</p>
<p class="bible"><sup>34&nbsp;</sup>  و چون‌ عیسو چهل‌ ساله‌ بود، یهودیه‌، دختر بیری‌ حتی‌، و بسمه‌، دختر ایلونِ حتی‌ را به‌ زنی‌ گرفت‌۔</p>
<p class="bible"><sup>35&nbsp;</sup>  و ایشان‌ باعث‌ تلخی‌ جان‌ اسحاق‌ و رفقه‌ شدند۔</p>
</div>
<a href="#farsi/chapter/book1--chapter25.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 26</span>
<a href="#farsi/chapter/book1--chapter27.txt"><span class="icon icon-forward"></span></a></p>
