<a href="#farsi/chapter/book22--chapter6.txt"><span class="icon icon-back"></span></a><span class="bible_book_rtl"><bdo dir="rtl">غزلُ الغزلات<bdo> 7</span>
<a href="#farsi/chapter/book22--chapter8.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> محبوب‌: در شولمیت‌ چه‌ می‌بینی‌؟ مثل‌ محفل‌ دو لشكر۔ ای‌ دخترِ مردِ شریف‌، پایهایت‌ در نعلین چه‌ بسیار زیبا است‌۔ حلقه‌های‌ رانهایت‌ مثل‌ زیورها می‌باشد كه‌ صنعت‌ دست‌ صنعت‌گر باشد۔</p>
<p class="bible"><sup>2&nbsp;</sup>  ناف‌ تو مثل‌ كاسه‌ مدوّر است‌ كه‌ شراب‌ ممزوج‌ در آن‌ كم‌ نباشد۔ بَرِ تو توده‌ گندم‌ است‌ كه‌ سوسنها آن‌ را احاطه‌ كرده‌ باشد۔</p>
<p class="bible"><sup>3&nbsp;</sup>  دو پستان‌ تو مثل‌ دو بچه‌ توأم‌ غزال‌ است‌۔</p>
<p class="bible"><sup>4&nbsp;</sup>  گردن‌ تو مثل‌ برج‌ عاج‌ و چشمانت‌ مثل‌ بركه‌های‌ حَشبُون‌ نزد دروازه‌ بیت‌ رَبّیم‌۔ بینی‌ تو مثل‌ برج‌ لبنان‌ است‌ كه‌بسوی‌ دمشق‌ مشرف‌ می‌باشد۔</p>
<p class="bible"><sup>5&nbsp;</sup>  سرت‌ بر تو مثل‌ كَرْمَلْ و موی‌ سرت‌ مانند ارغوان‌ است‌۔ و پادشاه‌ در طُرهّهایش‌ اسیر می‌باشد۔</p>
<p class="bible"><sup>6&nbsp;</sup>  ای‌ محبوبه‌، چه‌ بسیار زیبا و چه‌ بسیار شیرین‌ به‌ سبب‌ لذّتها هستی‌۔</p>
<p class="bible"><sup>7&nbsp;</sup>  این‌ قامت‌ تو مانند درخت‌ خرما و پستانهایت‌ مثل‌ خوشه‌های‌ انگور می‌باشد۔</p>
<p class="bible"><sup>8&nbsp;</sup>  گفتم‌ كه‌ به‌ درخت‌ خرما برآمده‌، شاخه‌هایش‌ را خواهم‌ گرفت‌۔ و پستانهایت‌ مثل‌ خوشه‌های‌ انگور و بوی‌ نفس‌ تو مثل‌ سیبها باشد۔</p>
<p class="bible"><sup>9&nbsp;</sup>  و دهان‌ تو مانند شراب‌ بهترین‌ برای‌ محبوبم‌ كه‌ به‌ ملایمت‌ فرو رود و لبهای‌ خفتگان‌ را متكلّم‌ سازد۔</p>
<p class="bible"><sup>10&nbsp;</sup>  محبوبه‌: من‌ از آن‌ محبوب‌ خود هستم‌ و اشتیاق‌ وی‌ بر من‌ است۔</p>
<p class="bible"><sup>11&nbsp;</sup>  بیا ای‌ محبوب‌ من‌ به‌ صحرا بیرون‌ برویم‌، و در دهات‌ ساكن‌ شویم‌۔</p>
<p class="bible"><sup>12&nbsp;</sup>  و صبح‌ زود به‌ تاكستانها برویم‌ و ببینیم‌ كه‌ آیا انگور گل‌ كرده‌ و گلهایش‌ گشوده‌ و انارها گل‌ داده‌ باشد۔ در آنجا محبت‌ خود را به‌ تو خواهم‌ داد۔</p>
<p class="bible"><sup>13&nbsp;</sup>  مهر گیاهها بوی‌ خود را می‌دهد و نزد درهای‌ ما، هر قسم‌ میوه‌ نفیس‌ تازه‌ و كُهنه‌ هست‌ كه‌ آنها را برای‌ تو ای‌ محبوب‌ من‌ جمع‌ كرده‌ام‌۔</p>
</div>
<a href="#farsi/chapter/book22--chapter6.txt"><span class="icon icon-back"></span></a><span class="bible_book_rtl"><bdo dir="rtl">غزلُ الغزلات<bdo> 7</span>
<a href="#farsi/chapter/book22--chapter8.txt"><span class="icon icon-forward"></span></a></p>
