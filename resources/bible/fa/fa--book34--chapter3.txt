<a href="#farsi/chapter/book34--chapter2.txt"><span class="icon icon-back"></span></a><span class="bible_book_rtl"><bdo dir="rtl">نا حُوم<bdo> 3</span>
</p>
<div class="bible_rtl">
<p class="bible"><sup>1&nbsp;</sup> وای‌ بر شهر خون‌ریز كه‌ تمامش‌ از دروغ‌ وقتل‌ مملّو است‌ و غارت‌ از آن‌ دور نمی‌شود!</p>
<p class="bible"><sup>2&nbsp;</sup>  آواز تازیانه‌ها و صدای‌ غرغر چرخها و جهیدن‌ اسبان‌ و جستن‌ ارابه‌ها۔</p>
<p class="bible"><sup>3&nbsp;</sup>  سواران‌ هجوم‌ می‌آورند و شمشیرها برّاق‌ و نیزه‌ها لامع‌ می‌باشد و كثرت‌ مجروحان‌ و فراوانی‌ مقتولان‌ و لاشها را انتها نیست‌۔ بر لاشهای‌ یكدیگر می‌افتند۔</p>
<p class="bible"><sup>4&nbsp;</sup>  از كثرت‌ زنای‌ زانیه‌ خوش‌منظر كه‌ صاحب‌ سحرها است‌ و امّت‌ها را به‌ زناهای‌ خود و قبایل‌ را به‌ جادوگریهای‌ خویش‌ می‌فروشد۔</p>
<p class="bible"><sup>5&nbsp;</sup>  اینك‌ تتراجراماتون صبایوت‌ می‌گوید: «من‌ به‌ ضدّ تو هستم‌ و دامنهایت‌ را بر روی‌ تو منكشف‌ ساخته‌، عورت‌ تو را بر امتّها و رسوایی‌ تو را بر مملكت‌ها ظاهر خواهم‌ ساخت‌۔</p>
<p class="bible"><sup>6&nbsp;</sup>  و نجاسات‌ بر تو ریخته‌ تو را ذلیل‌ خواهم‌ ساخت‌ و تو را عبرت‌ خواهم‌ گردانید۔</p>
<p class="bible"><sup>7&nbsp;</sup>  و واقع‌ خواهد شد كه‌ هر كه‌ تو را بیند از تو فرار كرده‌، خواهد گفت‌: نینوا ویران‌ شده‌ است‌! كیست‌ كه‌ برای‌ وی‌ ماتم‌ گیرد و از كجا برای‌ تو تعزیه‌ كنندگان‌ بطلبم‌؟»</p>
<p class="bible"><sup>8&nbsp;</sup>  آیا تو از نُوْآمون‌ بهتر هستی‌ كه‌ در میان‌ نهرها ساكن‌ بوده‌، آبها او را احاطه‌ می‌داشت‌ كه‌ دریا حصار او و بحرها دیوار او می‌بود؟</p>
<p class="bible"><sup>9&nbsp;</sup>  حَبَش‌ و مصر قوّتش‌ می‌بودند و آن‌ انتها نداشت‌، فُوط‌ و لوبیم‌ از معاونت‌ كنندگان‌ تو می‌بودند۔</p>
<p class="bible"><sup>10&nbsp;</sup>  معهذا جلای‌ وطن‌ شده‌ و به‌ اسیری‌ رفته‌ است‌ و اطفالش‌ نیز بر سر هر كوچه‌ كوبیده‌ شده‌اند و بر شُرَفایش‌ قرعه‌ انداخته‌اند و جمیع‌ بزرگانش‌ به‌ زنجیرها بسته‌ شده‌اند۔</p>
<p class="bible"><sup>11&nbsp;</sup>  پس‌ تو نیز مست‌ شده‌، خویشتن‌را پنهان‌ خواهی‌ كرد و ملجایی‌ به‌ سبب‌ دشمن‌ خواهی‌ جست‌۔</p>
<p class="bible"><sup>12&nbsp;</sup>  جمیع‌ قلعه‌هایت‌ به‌ درختان‌ انجیر با نوبرها مشابه‌ خواهد بود كه‌ چون‌ تكانیده‌ شود به‌ دهان‌ خورنده‌ می‌افتد۔</p>
<p class="bible"><sup>13&nbsp;</sup>  اینك‌ اهل‌ تو در اندرونت‌ زنان‌ می‌باشند۔ دروازه‌های‌ زمینت‌ برای‌ دشمنانت‌ بالّكل‌ گشاده‌ شده‌، آتش‌ پشت‌بندهایت‌ را می‌سوزاند۔</p>
<p class="bible"><sup>14&nbsp;</sup>  برای‌ محاصره‌ات‌ آب‌ بیاور۔ قلعه‌های‌ خود را مستحكم‌ ساز۔ به‌ گِلْ داخل‌ شو و ملاط‌ را پا بزن‌ و كوره‌ آجر پزی‌ را مرمّت‌ نما۔</p>
<p class="bible"><sup>15&nbsp;</sup>  در آنجا آتش‌ تو را خواهد سوزانید و شمشیر تو را منقطع‌ ساخته‌، تو را مثل‌ كِرم‌ خواهد خورد، خویشتن‌ را مثل‌ كِرْم‌ كثیر كن‌ و مثل‌ ملخ‌ بی‌شمار گردان‌۔</p>
<p class="bible"><sup>16&nbsp;</sup>  تاجرانت‌ را از ستارگان‌ آسمان‌ زیادتر كردی‌۔ مثل‌ كِرمها تاراج‌ می‌كنند و می‌پرند۔</p>
<p class="bible"><sup>17&nbsp;</sup>  تاجداران‌ تو مانند ملخهایند و سردارانت‌ مانند انبوه‌ جراد اند كه‌ در روز سرد بر دیوارها فرود می‌آیند، امّا چون‌ آفتاب‌ گرم‌ شود می‌پرند و جای‌ ایشان‌ معلوم‌ نیست‌ كه‌ كجاست‌۔</p>
<p class="bible"><sup>18&nbsp;</sup>  ای‌ پادشاه‌ آشور شبانانت‌ به‌ خواب‌ رفته‌ و شُرَفایت‌ خوابیده‌اند و قوم‌ تو بر كوهها پراكنده‌ شده‌، كسی‌ نیست‌ كه‌ ایشان‌ را جمع‌ كند۔</p>
<p class="bible"><sup>19&nbsp;</sup>  برای‌ شكستگی‌ تو التیامی‌ نیست‌ و جراحت‌ تو علاج‌ نمی‌پذیرد و هر كه‌ آوازه‌ تو را می‌شنود بر تو دستك‌ می‌زند، زیرا كیست‌ كه‌ شرارت‌ تو بر او علی‌الّدوام‌ وارد نمی‌آمد؟</p>
</div>
<a href="#farsi/chapter/book34--chapter2.txt"><span class="icon icon-back"></span></a><span class="bible_book_rtl"><bdo dir="rtl">نا حُوم<bdo> 3</span>
</p>
