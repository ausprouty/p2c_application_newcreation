<a href="#farsi/chapter/book21--chapter4.txt"><span class="icon icon-back"></span></a><span class="bible_book_rtl"><bdo dir="rtl">واعظ<bdo> 5</span>
<a href="#farsi/chapter/book21--chapter6.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> چون‌ به‌ خانه‌ الوکیم بروی‌، پای‌ خود را نگاه دار، زیرا تقّرب‌ جستن‌ به‌ جهت‌ استماع‌، از گذرانیدن‌ قربانی‌های‌ احمقان‌ بهتر است‌، چونكه‌ ایشان‌ نمی‌دانند كه‌ عمل‌ بد می‌كنند۔</p>
<p class="bible"><sup>2&nbsp;</sup>  با دهان‌ خود تعجیل‌ منما و دلت‌ برای‌ گفتن‌ سخنی‌ به‌ حضور الوکیم نشتابد زیرا الوکیم در آسمان‌ است‌ و توبر زمین‌ هستی‌؛ پس‌ سخنانت‌ كم‌ باشد۔</p>
<p class="bible"><sup>3&nbsp;</sup>  زیرا خواب‌ از كثرت‌ مشقّت‌ پیدا می‌شود و آواز احمق‌ از كثرت‌ سخنان‌۔</p>
<p class="bible"><sup>4&nbsp;</sup>  چون‌ برای‌ الوکیم نذر نمایی‌ در وفای‌ آن‌ تأخیر منما زیرا كه‌ او از احمقان‌ خشنود نیست‌؛ پس‌ به‌ آنچه‌ نذر كردی‌ وفا نما۔</p>
<p class="bible"><sup>5&nbsp;</sup>  بهتر است‌ كه‌ نذر ننمایی‌ از اینكه‌ نذر نموده‌، وفا نكنی‌۔</p>
<p class="bible"><sup>6&nbsp;</sup>  مگذار كه‌ دهانت‌ جسد تو را خطاكار سازد؛ و در حضور فرشته‌ مگو كه‌ این‌ سهواً شده‌ است‌۔ چرا الوکیم به‌ سبب‌ قول‌ تو غضبناك‌ شده‌، عمل‌ دستهایت‌ را باطل‌ سازد؟</p>
<p class="bible"><sup>7&nbsp;</sup>  زیرا كه‌ این‌ از كثرت‌ خوابها و اباطیل‌ و كثرت‌ سخنان‌ است‌؛ لیكن‌ تو از الوکیم بترس‌۔</p>
<p class="bible"><sup>8&nbsp;</sup>  اگر ظلم‌ را بر فقیران‌ و بركندن‌ انصاف‌ و عدالت‌ را در كشوری‌ بینی‌، از این‌ امر مشوّش‌ مباش‌، زیرا آنكه‌ بالاتر از بالا است‌، ملاحظه‌ می‌كند، و حضرت‌ اعلی‌ فوق‌ ایشان‌ است‌۔</p>
<p class="bible"><sup>9&nbsp;</sup>  و منفعت‌ زمین‌ برای‌ همه‌ است‌ بلكه‌ مزرعه‌، پادشاه‌ را نیز خدمت‌ می‌كند۔</p>
<p class="bible"><sup>10&nbsp;</sup>  آنكه‌ نقره‌ را دوست‌ دارد از نقره‌ سیر نمی‌شود، و هر كه‌ توانگری‌ را دوست‌ دارد از دخل‌ سیر نمی‌شود۔این‌ نیز بطالت‌ است‌۔</p>
<p class="bible"><sup>11&nbsp;</sup>  چون‌ نعمت‌ زیاده‌ شود، خورندگانش‌ زیاد می‌شوند؛ و به‌ جهت‌ مالكش‌ چه‌ منفعت‌ است‌ غیر از آنكه‌ آن‌ را به‌ چشم‌ خود می‌بیند؟</p>
<p class="bible"><sup>12&nbsp;</sup>  خواب‌ عمله‌ شیرین‌ است‌ خواه‌ كم‌ و خواه‌ زیاد بخورد؛ اما سیری‌ مرد دولتمند او را نمی‌گذارد كه‌ بخوابد۔</p>
<p class="bible"><sup>13&nbsp;</sup>  بلایی‌ سخت‌ بود كه‌ آن‌ را زیر آفتاب‌ دیدم‌ یعنی‌ دولتی‌ كه‌ صاحبش‌ آن‌ را برای‌ ضرر خودنگاه‌ داشته‌ بود۔</p>
<p class="bible"><sup>14&nbsp;</sup>  و آن‌ دولت‌ از حادثه‌ بد ضایع‌ شد و پسری‌ آورد اما چیزی‌ در دست‌ خود نداشت‌۔</p>
<p class="bible"><sup>15&nbsp;</sup>  چنانكه‌ از رحم‌ مادرش‌ بیرون‌ آمد، همچنان‌ برهنه‌ به‌ حالتی‌ كه‌ آمد خواهد برگشت‌ و از مشقّت‌ خود چیزی‌ نخواهد یافت‌ كه‌ به‌ دست‌ خود ببرد۔</p>
<p class="bible"><sup>16&nbsp;</sup>  و این‌ نیز بلای‌ سخت‌ است‌ كه‌ از هر جهت‌ چنانكه‌ آمد همچنین‌ خواهد رفت‌؛ و او را چه‌ منفعت‌ خواهد بود از اینكه‌ در پی‌ باد زحمت‌ كشیده‌ است‌؟</p>
<p class="bible"><sup>17&nbsp;</sup>  و تمامی‌ ایام‌ خود را در تاریكی‌ می‌خورَد و با بیماری‌ و خشم‌، بسیار محزون‌ می‌شود۔</p>
<p class="bible"><sup>18&nbsp;</sup>  اینك‌ آنچه‌ من‌ دیدم‌ كه‌ خوب‌ و نیكو می‌باشد، این‌ است‌ كه‌ انسان‌ در تمامی‌ ایام‌ عمر خود كه‌ الوکیم آن‌ را به‌ او می‌بخشد بخورد و بنوشد و از تمامی‌ مشقّتی‌ كه‌ زیر آسمان‌ می‌كشد، به‌ نیكویی‌ تمتّع‌ ببرد زیرا كه‌ نصیبش‌ همین‌ است‌۔</p>
<p class="bible"><sup>19&nbsp;</sup>  و نیز هر انسانی‌ كه‌ الوکیم دولت‌ و اموال‌ به‌ او ببخشد و او را قوّت‌ عطا فرماید كه‌ از آن‌ بخورد و نصیب‌ خود را برداشته‌، از محنت‌ خود مسرور شود، این‌ بخشش‌ الوکیم است‌۔</p>
<p class="bible"><sup>20&nbsp;</sup>  زیرا روزهای‌ عمر خود را بسیار به‌ یاد نمی‌آورد چونكه‌ الوکیم او را از شادی‌ دلش‌ اجابت‌ فرموده‌ است‌۔</p>
</div>
<a href="#farsi/chapter/book21--chapter4.txt"><span class="icon icon-back"></span></a><span class="bible_book_rtl"><bdo dir="rtl">واعظ<bdo> 5</span>
<a href="#farsi/chapter/book21--chapter6.txt"><span class="icon icon-forward"></span></a></p>
