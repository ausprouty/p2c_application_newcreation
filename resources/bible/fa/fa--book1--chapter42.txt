<a href="#farsi/chapter/book1--chapter41.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 42</span>
<a href="#farsi/chapter/book1--chapter43.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> واما یعقوب‌ چون‌ دید كه‌ غله‌ در مصر است‌، پس‌ یعقوب‌ به‌ پسران‌ خود گفت‌: «چرا به‌ یكدیگر می‌نگرید؟»</p>
<p class="bible"><sup>2&nbsp;</sup>  و گفت‌: «اینك‌ شنیده‌ام‌ كه‌ غله‌ در مصر است‌، بدانجا بروید و برای‌ ما از آنجا بخرید، تا زیست‌ كنیم‌ و نمیریم‌۔ »</p>
<p class="bible"><sup>3&nbsp;</sup>  پس‌ ده‌ برادر یوسف‌ برای‌ خریدن‌ غله‌ به‌ مصر فرود آمدند۔</p>
<p class="bible"><sup>4&nbsp;</sup>  و اما بنیامین‌، برادر یوسف‌ را یعقوب‌ با برادرانش‌ نفرستاد، زیرا گفت‌ مبادا زیانی‌ بدو رسد۔</p>
<p class="bible"><sup>5&nbsp;</sup>  پس‌ بنی‌اسرائیل‌ در میان‌ آنانی‌ كه‌ می‌آمدند، به‌ جهت‌ خرید آمدند، زیرا كه‌ قحط در زمین‌ كنعان‌ بود۔</p>
<p class="bible"><sup>6&nbsp;</sup>  و یوسف‌ حاكم‌ ولایت‌ بود، و خود به‌ همۀ اهل‌ زمین‌ غله‌ می‌فروخت‌۔ و برادران‌ یوسف‌ آمده‌، رو به‌ زمین‌ نهاده‌، او را سجده‌ كردند۔</p>
<p class="bible"><sup>7&nbsp;</sup>  چون‌ یوسف‌ برادران‌ خود را دید، ایشان‌ را بشناخت‌، و خود را بدیشان‌ بیگانه‌ نموده‌، آنها را به‌ درشتی‌ سخن‌ گفت‌ و از ایشان‌ پرسید: «از كجا آمده‌اید؟» گفتند: «از زمین‌ كنعان‌ تا خوراك‌ بخریم‌۔ »</p>
<p class="bible"><sup>8&nbsp;</sup>  و یوسف‌ برادران‌ خود را شناخت‌، لیكن‌ ایشان‌ او را نشناختند۔</p>
<p class="bible"><sup>9&nbsp;</sup>  و یوسف‌ خوابها را كه‌ دربارۀ ایشان‌ دیده‌ بود، بیاد آورد۔ پس‌ بدیشان‌گفت‌: «شما جاسوسانید، و به‌ جهت‌ دیدن‌ عریانی‌ زمین‌ آمده‌اید۔»</p>
<p class="bible"><sup>10&nbsp;</sup>  بدو گفتند: «نه‌، یا سیدی‌! بلكه‌ غلامانت‌ به‌ جهت‌ خریدن‌ خوراك‌ آمده‌اند۔</p>
<p class="bible"><sup>11&nbsp;</sup>  ما همه‌ پسران‌ یك‌ شخص‌ هستیم‌۔ ما مردمان‌ صادقیم‌؛ غلامانت‌ جاسوس‌ نیستند۔»</p>
<p class="bible"><sup>12&nbsp;</sup>  بدیشان‌ گفت‌: «نه‌، بلكه‌ به‌ جهت‌ دیدن‌ عریانی‌ زمین‌ آمده‌اید۔»</p>
<p class="bible"><sup>13&nbsp;</sup>  گفتند: «غلامانت‌ دوازده‌ برادرند، پسران‌ یك‌ مرد در زمین‌ كنعان‌۔ و اینك‌ كوچكتر، امروز نزد پدر ماست‌، و یكی‌ نایاب‌ شده‌ است‌۔»</p>
<p class="bible"><sup>14&nbsp;</sup>  یوسف‌ بدیشان‌ گفت‌: «همین‌ است‌ آنچه‌ به‌ شما گفتم‌ كه‌ جاسوسانید!</p>
<p class="bible"><sup>15&nbsp;</sup>  بدینطور آزموده‌ می‌شوید: به‌ حیات‌ فرعون‌ از اینجا بیرون‌ نخواهید رفت‌، جز اینكه‌ برادر كهتر شما در اینجا بیاید۔</p>
<p class="bible"><sup>16&nbsp;</sup>  یك‌ نفر را از خودتان‌ بفرستید، تا برادر شما را بیاورد، و شما اسیر بمانید تا سخن‌ شما آزموده‌ شود كه‌ صدق‌ با شماست‌ یا نه‌، والاّ به‌ حیات‌ فرعون‌ جاسوسانید!»</p>
<p class="bible"><sup>17&nbsp;</sup>  پس‌ ایشان‌ را با هم‌ سه‌ روز در زندان‌ انداخت‌۔</p>
<p class="bible"><sup>18&nbsp;</sup>  و روز سوم‌ یوسف‌ بدیشان‌ گفت‌: «این‌ را بكنید و زنده‌ باشید، زیرا من‌ از الوکیم می‌ترسم‌:</p>
<p class="bible"><sup>19&nbsp;</sup>  هر گاه‌ شما صادق‌ هستید، یك‌ برادر از شما در زندان‌ شما اسیر باشد، و شما رفته‌، غله‌ برای‌ گرسنگی‌ خانه‌های‌ خود ببرید۔</p>
<p class="bible"><sup>20&nbsp;</sup>  و برادر كوچك‌ خود را نزد من‌ آرید، تا سخنان‌ شما تصدیق‌ شود و نمیرید۔» پس‌ چنین‌ كردند۔</p>
<p class="bible"><sup>21&nbsp;</sup>  و به‌ یكدیگر گفتند: «هر آینه‌ به‌ برادر خود خطا كردیم‌، زیرا تنگی‌ جان‌ او را دیدیم‌ وقتی‌ كه‌ به‌ ما استغاثه‌ می‌كرد، و نشنیدیم‌۔ از این‌ رو این‌ تنگی‌ بر ما رسید۔»</p>
<p class="bible"><sup>22&nbsp;</sup>  و رؤبین‌ در جواب‌ ایشان‌ گفت‌: «آیا به‌ شما نگفتم‌ كه‌ به‌ پسر خطا مورزید؟و نشنیدید! پس‌ اینك‌ خون‌ او بازخواست‌ می‌شود۔»</p>
<p class="bible"><sup>23&nbsp;</sup>  و ایشان‌ ندانستند كه‌ یوسف‌ می‌فهمد، زیرا كه‌ ترجمانی‌ در میان‌ ایشان‌ بود۔</p>
<p class="bible"><sup>24&nbsp;</sup>  پس‌ از ایشان‌ كناره‌ جسته‌، بگریست‌ و نزد ایشان‌ برگشته‌، با ایشان‌ گفتگو كرد، و شمعون‌ را از میان‌ ایشان‌ گرفته‌، او را روبروی‌ ایشان‌ دربند نهاد۔</p>
<p class="bible"><sup>25&nbsp;</sup>  و یوسف‌ فرمود تا جوالهای‌ ایشان‌ را از غله‌ پر سازند، و نقد ایشان‌ را در عدل‌ هر كس‌ نهند، و زاد سفر بدیشان‌ دهند، و به‌ ایشان‌ چنین‌ كردند۔</p>
<p class="bible"><sup>26&nbsp;</sup>  پس‌ غله‌ را بر حماران‌ خود بار كرده‌، از آنجا روانه‌ شدند۔</p>
<p class="bible"><sup>27&nbsp;</sup>  و چون‌ یكی‌، عدل‌ خود را در منزل‌ باز كرد، تا خوراك‌ به‌ الاغ‌ خود دهد، نقد خود را دید كه‌ اینك‌ در دهن‌ عدل‌ او بود۔</p>
<p class="bible"><sup>28&nbsp;</sup>  و به‌ برادران‌ خود گفت‌: «نقد من‌ رد شده‌ است‌، و اینك‌ در عدل‌ من‌ است‌۔» آنگاه‌ دل‌ ایشان‌ طپیدن‌ گرفت‌، و به‌ یكدیگر لرزان‌ شده‌، گفتند: «این‌ چیست‌ كه‌ الوکیم به‌ ما كرده‌ است‌؟»</p>
<p class="bible"><sup>29&nbsp;</sup>  پس‌ نزد پدر خود، یعقوب‌، به‌ زمین‌ كنعان‌ آمدند، و از آنچه‌ بدیشان‌ واقع‌ شده‌ بود، خبر داده‌، گفتند:</p>
<p class="bible"><sup>30&nbsp;</sup>  «آن‌ مرد كه‌ حاكم‌ زمین‌ است‌، با ما به‌ سختی‌ سخن‌ گفت‌، و ما را جاسوسان‌ زمین‌ پنداشت‌۔</p>
<p class="bible"><sup>31&nbsp;</sup>  و بدو گفتیم‌ ما صادقیم‌ و جاسوس‌ نی‌۔</p>
<p class="bible"><sup>32&nbsp;</sup>  ما دوازده‌ برادر، پسران‌ پدر خود هستیم‌، یكی‌ نایاب‌ شده‌ است‌، و كوچكتر، امروز نزد پدر ما در زمین‌ كنعان‌ می‌باشد۔</p>
<p class="bible"><sup>33&nbsp;</sup>  و آن‌ مرد كه‌ حاكم‌ زمین‌ است‌، به‌ ما گفت‌: از این‌ خواهم‌ فهمید كه‌ شما راستگو هستید كه‌ یكی‌ از برادران‌ خود را نزد من‌ گذارید، و برای‌ گرسنگی‌ خانه‌های‌ خود گرفته‌، بروید۔</p>
<p class="bible"><sup>34&nbsp;</sup>  و برادر كوچك‌ خود را نزد من‌آرید، و خواهم‌ یافت‌ كه‌ شما جاسوس‌ نیستید بلكه‌ صادق‌۔ آنگاه‌ برادر شما را به‌ شما رد كنم‌، و در زمین‌ داد و ستد نمایید۔ »</p>
<p class="bible"><sup>35&nbsp;</sup>  و واقع‌ شد كه‌ چون‌ عدلهای‌ خود را خالی‌ می‌كردند، اینك‌ كیسۀ پول‌ هر كس‌ در عدلش‌ بود۔ و چون‌ ایشان‌ و پدرشان‌، كیسه‌های‌ پول‌ را دیدند، بترسیدند۔</p>
<p class="bible"><sup>36&nbsp;</sup>  و پدر ایشان‌، یعقوب‌، بدیشان‌ گفت‌: «مرا بی‌اولاد ساختید، یوسف‌ نیست‌ و شمعون‌ نیست‌ و بنیامین‌ را می‌خواهید ببرید۔ این‌ همه‌ بر من‌ است‌؟»</p>
<p class="bible"><sup>37&nbsp;</sup>  رؤبین‌ به‌ پدر خود عرض‌ كرده‌، گفت‌: «هر دو پسر مرا بكش‌، اگر او را نزد تو باز نیاورم‌۔ او را به‌ دست‌ من‌ بسپار، و من‌ او را نزد تو باز خواهم‌ آورد۔ »</p>
<p class="bible"><sup>38&nbsp;</sup>  گفت‌: «پسرم‌ با شما نخواهد آمد زیرا كه‌ برادرش‌ مرده‌ است‌، و او تنها باقی‌ است‌۔ و هر گاه‌ در راهی‌ كه‌ می‌روید زیانی‌ بدو رسد، همانا مویهای‌ سفید مرا با حزن‌ به‌ گور فرود خواهید برد۔ »</p>
</div>
<a href="#farsi/chapter/book1--chapter41.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 42</span>
<a href="#farsi/chapter/book1--chapter43.txt"><span class="icon icon-forward"></span></a></p>
