<a href="#farsi/chapter/book38--chapter4.txt"><span class="icon icon-back"></span></a><span class="bible_book_rtl"><bdo dir="rtl">زکریاہ<bdo>  Zachariah 5</span>
<a href="#farsi/chapter/book38--chapter6.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup> وباز چشمان‌ خود را برافراشته‌، نگریستم و طوماری‌ پرّان‌ دیدم‌۔</p>
<p class="bible"><sup>2&nbsp;</sup>  و او مرا گفت‌: «چه‌ چیز می‌بینی‌؟» گفتم‌: «طوماری‌ پرّان‌ می‌بینم‌ كه‌ طولش‌ بیست‌ ذراع‌ و عرضش‌ ده‌ ذراع‌ می‌باشد۔»</p>
<p class="bible"><sup>3&nbsp;</sup>  او مرا گفت‌: «این‌ است‌ آن‌ لعنتی‌ كه‌ بر روی‌ تمامی‌ جهان‌ بیرون‌ می‌رود، زیرا كه‌ از این‌ طرف‌ هر دزد موافق‌ آن‌ منقطع‌ خواهد شد و از آن‌ طرف‌ هر كه‌ سوگند خورَدْ موافق‌ آن‌ منقطع‌ خواهد گردید۔</p>
<p class="bible"><sup>4&nbsp;</sup>  یهوه‌ صبایوت‌ می‌گوید: من‌ آن‌ را بیرون‌ خواهم‌ فرستاد و به‌ خانه‌ دزد و به‌ خانه‌ هر كه‌ به‌ اسم‌ من‌ قسم‌ دروغ‌ خورَد داخل‌ خواهد شد و در میان‌ خانه‌اش‌ نزیل‌ شده‌، آن‌ را با چوبهایش‌ و سنگهایش‌ منهدم‌ خواهد ساخت‌۔»</p>
<p class="bible"><sup>5&nbsp;</sup>  پس‌ فرشته‌ای‌ كه‌ با من‌ تكلّم‌ می‌نمود بیرون‌ آمده‌، مرا گفت‌: «چشمان‌ خود را برافراشته‌ ببین‌ كه‌ اینكه‌ بیرون‌ می‌رود چیست‌؟»</p>
<p class="bible"><sup>6&nbsp;</sup>  گفتم‌: «این‌ چیست‌؟» او جواب‌ داد: «این‌ است‌ آن‌ ایفایی‌ كه‌ بیرون‌ می‌رود و گفت‌ نمایش‌ ایشان‌ در تمامی‌ جهان‌ این‌ است‌۔»</p>
<p class="bible"><sup>7&nbsp;</sup>  و اینك‌ وزنه‌ای‌ از سرب‌ برداشته‌ شد۔ و زَنی‌ در میان‌ ایفا نشسته‌ بود۔</p>
<p class="bible"><sup>8&nbsp;</sup>  و او گفت‌: «این‌ شرارت‌ است‌۔» پس‌ وی‌ را در میان‌ ایفا انداخت‌ و آن‌ سنگ‌ سُرب‌ را بر دهنه‌اش‌ نهاد۔</p>
<p class="bible"><sup>9&nbsp;</sup>  پس‌ چشمان‌ خود را برافراشته‌، نگریستم‌ و اینك‌ دو زن‌ بیرون‌ آمدند و باد در بالهای‌ ایشان‌ بود و بالهای‌ ایشان‌ مثل‌ بالهای‌ لَقْلَقْ بود و ایفا را به‌ میان‌ زمین‌ و آسمان‌ برداشتند۔</p>
<p class="bible"><sup>10&nbsp;</sup>  پس‌ به‌ فرشته‌ای‌ كه‌ با من‌ تكلّم‌ می‌نمود گفتم‌: «اینها ایفا را كجا می‌برند؟»</p>
<p class="bible"><sup>11&nbsp;</sup>  او مرا جواب‌ داد: «تا خانه‌ای‌ در زمین‌ شِنْعار برای‌ وی‌ بنا نمایند و چون‌ آن‌ مهیا شود آنگاه‌ او در آنجا بر پایه‌ خود بر قرار خواهد شد۔»</p>
</div>
<a href="#farsi/chapter/book38--chapter4.txt"><span class="icon icon-back"></span></a><span class="bible_book_rtl"><bdo dir="rtl">زکریاہ<bdo>  Zachariah 5</span>
<a href="#farsi/chapter/book38--chapter6.txt"><span class="icon icon-forward"></span></a></p>
