<a href="#farsi/chapter/book18--chapter9.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 10</span>
<a href="#farsi/chapter/book18--chapter11.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>  جانم‌ از حیاتم‌ بیزار است‌۔ پس‌ ناله‌خود را روان‌ می‌سازم‌ و در تلخی‌ جان‌ خود سخن‌ می‌رانم‌۔</p>
<p class="bible"><sup>2&nbsp;</sup>  و به‌ الوکیم می‌گویم‌ مرا ملزم‌ مساز، و مرا بفهمان‌ كه‌ از چه‌ سبب‌ با من‌ منازعت‌ می‌كنی‌؟</p>
<p class="bible"><sup>3&nbsp;</sup>  آیا برای‌ تو نیكو است‌ كه‌ ظلم‌ نمایی‌ و عمل‌ دست‌ خود را حقیر شماری‌، و بر مشورت‌ شریران‌ بتابی‌؟</p>
<p class="bible"><sup>4&nbsp;</sup>  آیا تو را چشمان‌ بشر است‌؟ یا مثل‌ دیدن‌ انسان‌ می‌بینی‌؟</p>
<p class="bible"><sup>5&nbsp;</sup>  آیا روزهای‌ تو مثل‌ روزهای‌ انسان‌ است‌؟ یا سالهای‌ تو مثل‌ روزهای‌ مرد است‌</p>
<p class="bible"><sup>6&nbsp;</sup>  كه‌ معصیت‌ مرا تفحّص‌ می‌كنی‌ و برای‌ گناهانم‌ تجسّس‌ می‌نمایی‌؟</p>
<p class="bible"><sup>7&nbsp;</sup>  اگر چه‌ می‌دانی‌ كه‌ شریر نیستم‌ و از دست‌ تو رهاننده‌ای‌ نیست‌۔</p>
<p class="bible"><sup>8&nbsp;</sup>  «دستهایت‌ مرا جمیعاً و تماماً سرشته‌ است‌، و مرا آفریده‌ است‌ و آیا مرا هلاك‌ می‌سازی‌؟</p>
<p class="bible"><sup>9&nbsp;</sup>  به‌ یادآور كه‌ مرا مثل‌ سفال‌ ساختی‌ و آیا مرا به‌ غبار برمی‌گردانی‌؟</p>
<p class="bible"><sup>10&nbsp;</sup>  آیا مرا مثل‌ شیر نریختی‌ و مرامثل‌ پنیر، منجمد نساختی‌؟</p>
<p class="bible"><sup>11&nbsp;</sup>  مرا به‌ پوست‌ و گوشت‌ ملبّس‌ نمودی‌ و مرا با استخوانها و پیها بافتی‌۔</p>
<p class="bible"><sup>12&nbsp;</sup>  حیات‌ و احسان‌ به‌ من‌ عطا فرمودی‌ و لطف‌ تو روح‌ مرا محافظت‌ نمود۔</p>
<p class="bible"><sup>13&nbsp;</sup>  امّا این‌ چیزها را در دل‌ خود پنهان‌ كردی‌، و می‌دانم‌ كه‌ اینها در فكر تو بود۔</p>
<p class="bible"><sup>14&nbsp;</sup>  اگر گناه‌ كردم‌، مرا نشان‌ كردی‌ و مرا از معصیتم‌ مبرّا نخواهی‌ ساخت‌۔</p>
<p class="bible"><sup>15&nbsp;</sup>  اگر شریر هستم‌ وای‌ بر من‌! و اگر عادل‌ هستم‌ سر خود را برنخواهم‌ افراشت‌، زیرا از اهانت‌ پر هستم‌ و مصیبت‌ خـود را می‌بینم‌!</p>
<p class="bible"><sup>16&nbsp;</sup>  و اگر (سَرم‌) برافراشته‌ شـود، مثـل‌ شیـر مرا شكار خواهـی‌ كرد و باز عظمت‌ خود را بر من‌ ظاهر خواهی‌ ساخت‌۔</p>
<p class="bible"><sup>17&nbsp;</sup>  گواهان‌ خود را بر من‌ پی‌ درپی‌ می‌آوری‌ و غضب‌ خویش‌ را بر من‌ می‌افزایی‌ و افواجْ متعاقب‌ یكدیگر به‌ ضّد منند۔</p>
<p class="bible"><sup>18&nbsp;</sup>  پس‌ برای‌ چه‌ مرا از رحم‌ بیرون‌ آوردی‌؟ كاش‌ كه‌ جان‌ می‌دادم‌ و چشمی‌ مرا نمی‌دید۔</p>
<p class="bible"><sup>19&nbsp;</sup>  پس‌ می‌بودم‌، چنانكه‌ نبـودم‌ و از رحم‌ مادرم‌ به‌ قبر برده‌ می‌شدم‌۔</p>
<p class="bible"><sup>20&nbsp;</sup>  آیا روزهایم‌ قلیل‌ نیست‌؟ پس‌ مرا ترك‌ كن‌، و از من‌ دست‌ بردار تا اندكی‌ گشاده‌رو شوم‌،</p>
<p class="bible"><sup>21&nbsp;</sup>  قبل‌ از آنكه‌ بروم‌ به‌ جایی‌ كه‌ از آن‌ برنخواهم‌ گشت‌، به‌ زمین‌ ظلمت‌ و سایه‌ موت‌!</p>
<p class="bible"><sup>22&nbsp;</sup>  به‌ زمینِ تاریكی غلیظ‌ مثل‌ ظلمات‌، زمینِ سایه‌ موت‌ و بی‌ترتیب‌ كه‌ روشنایی‌ آن‌ مثل‌ ظلمات‌ است‌۔»</p>
</div>
<a href="#farsi/chapter/book18--chapter9.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 10</span>
<a href="#farsi/chapter/book18--chapter11.txt"><span class="icon icon-forward"></span></a></p>
