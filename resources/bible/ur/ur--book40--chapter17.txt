<a href="#urdu/chapter/book40--chapter16.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 17</span>
<a href="#urdu/chapter/book40--chapter18.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>چھ دِن بعد پیغمبر عیسیٰ المسیحﷺ نے پطرس اور یَعقُوب اور اُس کے بھائِی یُوحنّا کو ہمراہ لِیا اور اُنہِیں ایک اُنچے پہاڑ پر الگ لے گیا۔</p>
<p class="bible"><sup>2&nbsp;</sup> اور اُن کے سامنے اُس کی صُورت بدل گئی اور اُس کا چہرہ سُورج کی مانِند چمکا اور اُس کی پوشاک نُور کی مانِند سفید ہوگئی۔</p>
<p class="bible"><sup>3&nbsp;</sup> اور دیکھو مُوسٰی اور ایلِیاہ اُس کے ساتھ باتیں کرتے ہُوئے اُنہِیں دِکھائی دِئے۔</p>
<p class="bible"><sup>4&nbsp;</sup> پطرس نے پیغمبر عیسیٰ المسیحﷺ سے کہا اَے ھادون ہمارا یہاں رہنا اچھّا ہے۔ مرضی ہو تو میں یہاں تِین ڈیرے بناؤں۔ ایک تیرے لِئے۔ ایک مُوسٰی کے لِئے اور ایک ایلِیاہ کے لِئے۔</p>
<p class="bible"><sup>5&nbsp;</sup> وہ یہ کہہ ہی رہا تھا کہ دیکھو ایک نُورانی بادل نے اُن پر سایہ کر لِیا اور اُس بادل میں سے آواز آئی کہ یہ میرا پیارا بَیٹا ہے</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="note">جِس سے میں خُوش ہُوں اِس کی سُنو۔</p>
<p class="bible"><sup>6&nbsp;</sup> شاگِرد یہ سُن کر مُنہ کے بل گِرے اور بہُت سے ڈر گئے۔</p>
<p class="bible"><sup>7&nbsp;</sup> یِسُو نے پاس آ کر اُنہِیں چھُؤا اور کہا اُٹھو۔ ڈرو مت۔</p>
<p class="bible"><sup>8&nbsp;</sup> جب اُنہوں نے اپنی آنکھیں اُٹھائِیں تو پیغمبر عیسیٰ المسیحﷺ کے سِوا اور کِسی کو نہ دیکھا۔</p>
<p class="bible"><sup>9&nbsp;</sup> جب وہ پہاڑ سے اُتر رہے تھے تو پیغمبر عیسیٰ المسیحﷺ نے اُنہِیں یہ حُکم دِیا کہ جب تک اِبنِ آدم مُردوں میں سے نہ جی اُٹھے جو کُچھ تُم نے دیکھا ہے کِسی سے اِس کا ذکر نہ کرنا۔</p>
<p class="bible"><sup>10&nbsp;</sup> شاگِردوں نے اُس سے پُوچھا کہ پھِر فقیہ کِیُوں کہتے ہیں کہ ایلِیاہ کا پہلے آنا ضرُور ہے؟</p>
<p class="bible"><sup>11&nbsp;</sup> اُس نے جواب میں کہا ایلِیاہ البتہ آئے گا اور سب کُچھ بحال کرئے گا۔</p>
<p class="bible"><sup>12&nbsp;</sup> لیکِن مَیں تُم سے کہتا ہُوں کہ ایلِیاہ تو آچُکا اور اُنہوں نے اُسے نہِیں پہچانا بلکہ جو چاہا اُس کے ساتھ کِیا۔ اِسی طرح اِبنِ آدم بھی اُن کے ہاتھ سے دُکھ اُٹھائے گا۔</p>
<p class="bible"><sup>13&nbsp;</sup> تب شاگِرد سَمَجھ گئے کہ اُس نے اُن سے یُوحنّا بپتِسمہ دینے والے کی بابت کہا ہے۔</p>
<p class="bible"><sup>14&nbsp;</sup> اور جب وہ بھِیڑ کے پاس پہُنچے تو ایک آدمِی اُس کے پاس آیا اور اُس کے آگے گھُٹنے ٹیک کر کہنے لگا۔</p>
<p class="bible"><sup>15&nbsp;</sup> اَے ھادون میرے بَیٹے پر رحم کرکِیُونکہ اُس کو مِرگی آتی ہے اور وہ بہُت دُکھ اُٹھاتا ہے۔ اِس لِئے کہ اکثر آگ اور پانی میں گِر پڑتا ہے۔</p>
<p class="bible"><sup>16&nbsp;</sup> اور میں اُس کو تیرے شاگِردوں کے پاس لایا تھا مگر وہ اُسے اچھّا نہ کرسکے۔</p>
<p class="bible"><sup>17&nbsp;</sup> پیغمبر عیسیٰ المسیحﷺ نے جواب میں اُس سے کہا اَے بے اِعتِقاد اور کجرو نسل میں کب تک تُمہارے ساتھ رہُوں گا؟ کب تک تُمہاری برداشت کرُوں گا؟ اُسے یہاں میرے پاس لاؤ۔</p>
<p class="bible"><sup>18&nbsp;</sup> پیغمبر عیسیٰ المسیحﷺ نے اُسے جھِڑکا اور بَدرُوح اُس سے نِکل گئی اور وہ لڑکا اُسی گھڑی اچھّا ہوگیا۔</p>
<p class="bible"><sup>19&nbsp;</sup> تب شاگِردوں نے پیغمبر عیسیٰ المسیحﷺ کے پاس آ کر خَلوَت میں کہا ہم اِس کو کِیُوں نہ نِکال سکے؟</p>
<p class="bible"><sup>20&nbsp;</sup> اُس نے اُن سے کہا اپنے اِیمان کی کمی کے سبب اور کِیُونکہ مَیں تُم سے سَچ کہتا ہُوں کہ اگر تُم میں رائی کے دانے کے برابر بھی اِیمان ہوگا تو اِس پہاڑ سے کہہ سکو گے کہ یہاں سے سرک کر وہاں چلا جا اور وہ چلا جائے گا اور کوئی بات تُمہارے لِئے ناممکِن نہ ہوگی۔</p>
<p class="bible"><sup>21&nbsp;</sup> [ لیکِن یہ قِسم دُعا کے سِوا اور کِسی طرح نہِیں نِکل سکتی]</p>
<p class="bible"><sup>22&nbsp;</sup> اور جب وہ گلِیل میں ٹھہرے ہُوئے تھے پیغمبر عیسیٰ المسیحﷺ نے اُن سے کہا اِبنِ آدم آدمِیوں کے حوالہ کِیا جائے گا۔</p>
<p class="bible"><sup>23&nbsp;</sup> اور وہ اُسے قتل کریں گے اور وہ تِیسرے دِن زندہ کِیا جائے گا۔ اِس پر وہ بہُت ہی غمگین ہُوئے۔</p>
<p class="bible"><sup>24&nbsp;</sup> اور جب وہ کفرنحُوم میں آئے تو نِیم مِثقال لینے والوں نے پطرس کے پاس آ کر کہا کیا تُمہارا اُستاد نِیم مِثقال نہِیں دیتا؟</p>
<p class="bible"><sup>25&nbsp;</sup> اُس نے کہا ہاں دیتا ہے اور جب وہ گھر میں آیا تو پیغمبر عیسیٰ المسیحﷺ نے اُس کے بولنے سے پہلے ہی کہا اَے شمعُون تُو کیا سَمَجھتا ہے؟ دُنیا کے بادشاہ کِن سے محصُول یا جِزیہ لیتے ہیں؟ اپنے بَیٹوں سے یا غیروں سے؟</p>
<p class="bible"><sup>26&nbsp;</sup> جب اُس نے کہا غیروں سے تو پیغمبر عیسیٰ المسیحﷺ نے اُس سے کہا پَس بَیٹے بری ہُوئے۔</p>
<p class="bible"><sup>27&nbsp;</sup> لیکِن مبادا ہم اُن کے لِئے ٹھوکر کا باعِث ہوں تُو جھِیل پر جا کربنسی ڈال اور جو مَچھلی پہلے نِکلے اُسے لے اور جب تُو اُس کا مُنہ کھولے گا تو ایک مِثقال پائے گا۔ وہ لے کر میرے اور اپنے لِئے اُنہِیں دے۔</p>
</div>
<a href="#urdu/chapter/book40--chapter16.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 17</span>
<a href="#urdu/chapter/book40--chapter18.txt"><span class="icon icon-forward"></span></a></p>
