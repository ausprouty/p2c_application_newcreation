<a href="#urdu/chapter/book1--chapter1.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 2</span>
<a href="#urdu/chapter/book1--chapter3.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>سو آسمان اور زمین اور اُنکے کُل لشکر کا بنانا ختم ہُوا۔۔</p>
<p class="bible"><sup>2&nbsp;</sup> اور الوکیم نے اپنے کام کوجِسے وہ کرتا تھا ساتویں دِن ختم کیا اور اپنے سارے کام سے جِسے وہ کررہا تھا ساتویں دِن فارغ ہُوا ۔۔</p>
<p class="bible"><sup>3&nbsp;</sup> اور الوکیم نے ساتویں دِن کو برکت دی اور اُسےمقُدس ٹھہرایا کیونکہ اُس میں الوکیم ساری کائنات سے جسے اُس نے پَیدا کیا اور بنایا فارِغ ہُوا۔</p>
<p class="bible"><sup>4&nbsp;</sup> یہ ہے آسمان اور زمین کی پیدایش جب وہ خلق ہوئے جِس دِن تتراجراماتون الوکیم نے زمین اور آسمان کو بنایا ۔۔‏</p>
<p class="note">عربی میں تتراجراماتون، جو کُلی طور این سی ایم ترجمے میں استعمال ہُوا یہ چار عبرانی حروف ہیں جو ملا کر خُدا کا موزوں نام بنا ہے۔</p>
<p class="bible"><sup>5&nbsp;</sup> اور زمین پر اب کھیت کا کوئی پَودا نہ تھا اور نہ مِیدان کی کوئی سبزی اب تک اُگی تھی کیونکہ تتراجراماتون الوکیم نے زمین پر پانی نہیں برسایا تھا اور نہ زمین جو تنے کو کوئی اِنسان تھا ۔ ۔</p>
<p class="bible"><sup>6&nbsp;</sup> بلکہ زمین سے کُہر اُٹھتی تھی اور تمام رُویِ زمین کو سیراب کرتی تھی۔</p>
<p class="bible"><sup>7&nbsp;</sup> اور تتراجراماتون الوکیم نے زمین کی مِٹی سے اِنسان کو بنایا اور اُسکے نتھنوں میں زِندگی کا دم پُھونکا تو اِنسان جیِتی جان ہُوا۔</p>
<p class="bible"><sup>8&nbsp;</sup> اور تتراجراماتون الوکیم نے مشِرق کی طرف عدن میں ایک باغ لگایا اور اِنسان کو جِسے اُس نے بنایا تھا وہاں رکھّا ۔ ۔</p>
<p class="bible"><sup>9&nbsp;</sup> اور تتراجراماتون الوکیم نے ہر درخت کو جو دیکھنے میں خوشنما اور کھانے کے لئے اچھّا تھا زمین سے اُگایا اور باغ کے بیچ میں حیات کا درخت اور نیک وبد کی پہچان کا درخت بھی لگایا۔ ۔</p>
<p class="bible"><sup>10&nbsp;</sup> اور عدن سے ایک دریا باغ کے سیراب کرنے کو نِکلا اور وہاں سے چارندیوں میں تقسیم ہُوا ۔۔</p>
<p class="bible"><sup>11&nbsp;</sup> ۔ پہلی کا نام فیسون ہے جو حِویلہ کی ساری زمین کو جہاں سونا ہوتا ہے گھیرے ہوئے ہے ۔ ۔</p>
<p class="bible"><sup>12&nbsp;</sup> اور اِس زمین کا سونا چوکھا ہے اور وہاں موتی اور سنگِ سُلیمانی بھی ہیں ۔۔</p>
<p class="bible"><sup>13&nbsp;</sup> اور دوسری ندی کا نام جیحون ہے جو کُوش کی ساری زمین کو گھیرے ہوئے ہے۔ ۔</p>
<p class="bible"><sup>14&nbsp;</sup> اور تیسری ندی کا نام دِجلہ ہے جو اسور کے مشرِق کو جاتی ہے اور چَوتھی ندی کا نام فرات ہے ۔۔</p>
<p class="bible"><sup>15&nbsp;</sup> اور تتراجراماتون الوکیم نے آدم کو لیکر باغِ عدن میں رکھّا کہ اُسکی باغبانی اور نگہبانی کرے ۔ ۔</p>
<p class="bible"><sup>16&nbsp;</sup> اور تتراجراماتون الوکیم نے آدم کو حکُم دِیا اور کہا کہ تُو باغ کے ہر درخت کا پھل بے روک ٹوک کھا سکتا ہے ۔۔</p>
<p class="bible"><sup>17&nbsp;</sup> ۔ لیکن نیک و بد کی پہچان کے درخت کا کبھی نہ کھانا کیونکہ جِس روز تُو نے اُس میں سے کھایا تُو مرا۔</p>
<p class="bible"><sup>18&nbsp;</sup> اور تتراجراماتون الوکیم نے کہا کہ آدم کا ایکلا رہنا اچھّا نہیں ۔ میں اِس کے لِئے ایک مددگار اُسکی مانِند بناؤ نگا۔ ۔</p>
<p class="bible"><sup>19&nbsp;</sup> اور تتراجراماتون الوکیم نے کُل دشتی جانور اور ہوا کے کُل پرندے مٹی سے بنائے اور اُنکو آدم کے پاس لایا کہ دیکھے کہ اُنکے کیا نام رکھتا ہے اور آدم نے جِس جانور کو جو کہا وہی اُسکا نام ٹھہرا ۔</p>
<p class="bible"><sup>20&nbsp;</sup> اور آدم نے کُل چوپایوں اور ہوا کے پرندوں اور کُل دشتی جانوروں کے نام رکھّے پر آدم کے لئے کوئی مدگار اُسکی مانِند نہ مِلا ۔ ۔</p>
<p class="bible"><sup>21&nbsp;</sup> اور تتراجراماتون الوکیم نے آدم پر گہری نِیند بھیجی اور وہ سو گیا اور اُس نے اُسکی پسلیوں میں ایک کو نِکال لِیا اور اُسکی جگہ گوشت بھر دِیا۔۔</p>
<p class="bible"><sup>22&nbsp;</sup> اور تتراجراماتون الوکیم اُس پسلی سے جو اُس نے آدم سے نکلالیِ تھی ایک عَورت بنا کر اُسے آدم کے پاس لایا ۔۔</p>
<p class="bible"><sup>23&nbsp;</sup> اور آدم نے کہا کہ یہ تو اب میری ہڈیوں میں سے ہڈی اور مِیرے گوشت میں سے گوشت ہے اسلئے ناری کہلائیگی کیونکہ وہ نر سے نِکالی گئی ۔۔</p>
<p class="bible"><sup>24&nbsp;</sup> اس واسطے مرد اپنے ماں باپ کو چھوڑیگا اور اپنی بیوی سے مِلا رہیگا اور وہ ایک تن ہونگے ۔ ۔</p>
<p class="bible"><sup>25&nbsp;</sup> اور آدم اور اُسکی بیوی دونوں ننگے تھے اور شرماتے نہ تھے۔</p>
</div>
<a href="#urdu/chapter/book1--chapter1.txt"><span class="icon icon-back"></span></a><span class="bible_book_rtl"><bdo dir="rtl"> پیَدایش <bdo> 2</span>
<a href="#urdu/chapter/book1--chapter3.txt"><span class="icon icon-forward"></span></a></p>
