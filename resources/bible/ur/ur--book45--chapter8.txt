<a href="#urdu/chapter/book45--chapter7.txt"><span class="icon icon-back"></span></a><span class="bible_book_rtl"><bdo dir="rtl">رومیوں<bdo> 8</span>
<a href="#urdu/chapter/book45--chapter9.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پَس اَب جو المسیح پیغمبر عیسیٰ المسیحﷺ میں ہیں اُن پر سزا کا حُکم نہِیں۔</p>
<p class="bible"><sup>2&nbsp;</sup> کِیُونکہ زِندگی کے رُوح کی شَرِیعَت نے المسیح پیغمبر عیسیٰ المسیحﷺ میں مُجھے گُناہ اور مَوت کی شَرِیعَت سے آزاد کردِیا۔</p>
<p class="bible"><sup>3&nbsp;</sup> اِس لِئے کہ جو کام شَرِیعَت جِسم کے سبب سے کمزور ہوکر نہ کرسکی وہ الوکیم نے کِیا یعنی اُس نے اپنے بَیٹے</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="note">کو گُناہ آلُودہ جِسم کی صُورت میں اور گُناہ کی قُربانی کے لِئے بھیج کر جِسم کی میں گُناہ کی سزا کا حُکم دِیا۔</p>
<p class="bible"><sup>4&nbsp;</sup> تاکہ شَرِیعَت کا تقاضا ہم میں پُورا ہو جو جِسم کے مُطابِق نہِیں بلکہ رُوح کے مُطابِق چلتے ہیں۔</p>
<p class="bible"><sup>5&nbsp;</sup> کِیُونکہ جو جِسمانی ہیں وہ جِسمانی باتوں کے خیال میں رہتے ہیں لیکِن جو رُوحانی ہیں وہ رُوحانی باتوں کے خیال میں رہتے ہیں۔</p>
<p class="bible"><sup>6&nbsp;</sup> اور جِسمانی نِیّت مَوت ہے مگر رُوحانی نِیّت زِندگی اور اِطمِینان ہے۔</p>
<p class="bible"><sup>7&nbsp;</sup> اِس لِئے کہ جِسمانی نِیّت الوکیم کی دُشمنی ہے کِیُونکہ نہ تو الوکیم کی شَرِیعَت کے تابِع ہے نہ ہوسکتی ہے۔</p>
<p class="bible"><sup>8&nbsp;</sup> اور جو جِسمانی ہیں وہ الوکیم کو خُوش نہِیں کرسکتے۔</p>
<p class="bible"><sup>9&nbsp;</sup> لیکِن تُم جِسمانی نہِیں بلکہ رُوحانی ہو بشرطیکہ الوکیم کا رُوح تُم میں بسا ہُؤا ہے۔ مگر جِس میں المسیح کا رُوح نہِیں وہ اُس کا نہِیں۔</p>
<p class="bible"><sup>10&nbsp;</sup> اور اگر المسیح تُم میں بَدَن تو گُناہ کے سبب سے مُردہ ہے مگر رُوح راستبازی کے سبب سے زِندہ ہیں۔</p>
<p class="bible"><sup>11&nbsp;</sup> اور اگر اُسی کا رُوح تُم میں بسا ہُؤا ہے جِس نے پیغمبر عیسیٰ المسیحﷺ کو مُردوں میں سے جِلایا تو جِس نے المسیح پیغمبر عیسیٰ المسیحﷺ کو مُردوں میں سے جِلایا وہ تُمہارے فانی بَدَنوں کو بھی اپنے اُس رُوح کے وسِیلہ سے زِندہ کرے گا جو تُم میں بسا ہُؤا ہے۔</p>
<p class="bible"><sup>12&nbsp;</sup> پَس اَے بھائِیو! ہم قرضدار تو ہیں مگر جِسم کے نہِیں کہ جِسم کے مُطابِق زِندگی گُزاریں۔</p>
<p class="bible"><sup>13&nbsp;</sup> کِیُونکہ اگر تُم جِسم کے مُطابِق زِندگی گُزارو گے تو ضرُور مرو گے اور اگر رُوح سے بَدَن کے کاموں کو نیست ونابُود کرو گے تو جِیتے رہو گے۔</p>
<p class="bible"><sup>14&nbsp;</sup> اِس لِئے کہ جِتنے الوکیم کے رُوح کی ہِدایت سے چلتے ہیں وُہی الوکیم کے بَیٹے ہیں۔</p>
<p class="bible"><sup>15&nbsp;</sup> کِیُونکہ تُم کو غُلامی کی رُوح نہِیں ملِی جِس سے پھِر ڈر پَیدا ہو بلکہ لے پالک ہونے کی رُوح مِلی جِس سے ہم ابّا یعنی اَے باپ کہہ کر پُکارتے ہیں۔</p>
<p class="bible"><sup>16&nbsp;</sup> رُوح خُود ہماری رُوح کے ساتھ مِل کر گواہی دیتا ہے کہ ہم الوکیم کے فرزند ہیں۔</p>
<p class="bible"><sup>17&nbsp;</sup> اور اگر فرزند ہیں تو وارِث بھی ہیں یعنی الوکیم کے وارِث اور المسیح کے ہم مِیراث بشرطیکہ ہم اُس کے ساتھ دُکھ اُٹھائیں تاکہ اُس کے جلال بھی پائیں۔</p>
<p class="bible"><sup>18&nbsp;</sup> کِیُونکہ میری دانِست میں اِس زمانہ کے دُکھ درد اِس لائِق نہِیں کہ اُس جلال کے مُقابِل ہوسکیں جو ہم پر ظاہِر ہونے والا ہے۔</p>
<p class="bible"><sup>19&nbsp;</sup> کِیُونکہ مخلُوقات کمال آرزُو سے الوکیم کے بَیٹوں کے ظاہِر ہونے کی راہ دیکھتی ہے۔</p>
<p class="bible"><sup>20&nbsp;</sup> اِس لِئے کہ مخلُوقات بطالت کے اِختیّار میں کردی گئی تھی۔ نہ اپنی خُوشی سے بلکہ اُس کے باعِث سے جِس نے اُس کو۔</p>
<p class="bible"><sup>21&nbsp;</sup> اِس اُمِید پر بطالت کے اِختیّار میں کر دِیا کہ مخلُوقات بھی فنا کے قبضہ سے چھُوٹ کر الوکیم کے فرزندوں کے جلال کی آزادی میں داخِل ہوجائے گی۔</p>
<p class="bible"><sup>22&nbsp;</sup> کِیُونکہ ہم کو معلُوم ہے کہ ساری مخلُوقات مِل کر اَب تک کراہتی ہے اور دردِزِہ میں پڑی تڑپتی ہے۔</p>
<p class="bible"><sup>23&nbsp;</sup> اور نہ فقط وُہی بلکہ ہم بھی جِنہِیں رُوح کے پہلے پھَل مِلے ہیں آپ اپنے باطِن میں کراہتے ہیں اور لے پالک ہونے یعنی اپنے بَدَن کی مخلصی کی راہ دیکھتے ہیں۔</p>
<p class="bible"><sup>24&nbsp;</sup> چُنانچہ ہمیں اُمِید کے وسِیلہ سے نِجات مِلی مگر جِس چِیز کی اُمِید ہے جب وہ نظر آجائے تو پھِر اُمِید کَیسی؟ کِیُونکہ جو چِیز کوئی دیکھ رہا ہے اُس کی اُمِید کیا کرے گا؟۔</p>
<p class="bible"><sup>25&nbsp;</sup> لیکِن جِس چِیز کو نہِیں دیکھتے اگر ہم اُس کی اُمِید کریں تو صبر سے اُس کی راہ دیکھتے ہیں۔</p>
<p class="bible"><sup>26&nbsp;</sup> اِس طرح رُوح بھی ہماری کمزوری میں مدد کرتا ہیں کِیُونکہ جِس طَور سے ہم کو دُعا کرنا چاہِئے ہم نہِیں جانتے مگر رُوح خُود اَیسی آ ہیں بھر بھر کر ہماری شِفاعت کرتا ہے جِن کا بیان نہِیں ہو سکتا۔</p>
<p class="bible"><sup>27&nbsp;</sup> اور دِلوں کو پرکھنے والا جانتا ہے کہ رُوح کی کیا نِیّت ہے کِیُونکہ وہ الوکیم کی مرضی کے مُوافِق مُقدّسوں کی شِفاعت کرتا ہے۔</p>
<p class="bible"><sup>28&nbsp;</sup> اور ہم کو معلُوم ہے کہ سب چِیزیں مِل کر الوکیم سے محبّت رکھنے والوں کے لِئے بھلائی پَیدا کرتی ہیں یعنی اُن کے لِئے جو الوکیم کے اِرادہ کے مُوافِق بُلائے گئے۔</p>
<p class="bible"><sup>29&nbsp;</sup> کِیُونکہ جِن کو اُس نے پہلے سے جانا اُن کو پہلے سے مُقرّر بھی کِیا کہ اُس کے بَیٹے کے ہمشکل ہوں تاکہ وہ بہُت سے بھائِیوں میں پہلوٹھا ٹھہرے۔</p>
<p class="bible"><sup>30&nbsp;</sup> اور جِن کو اُس نے پہلے سے مُقرّر کِیا اُن کو بُلایا بھی اور جِن کو بُلایا اُن کو راستباز بھی ٹھہرایا اور جِن کو راستباز ٹھہرایا اُن کو جلال بھی بخشا۔</p>
<p class="bible"><sup>31&nbsp;</sup> پَس ہم اِن باتوں کی بابت کیا کہیں ؟ اگر الوکیم ہماری طرف ہے تو کَون ہمارا مُخالِف ہے؟۔</p>
<p class="bible"><sup>32&nbsp;</sup> جِس نے اپنے بَیٹے ہی کو درِیخ نہ کِیا بلکہ ہم سب کی خاطِر اُسے حوالہ کردِیا وہ اُس کے ساتھ اَور سب چِیزیں بھی ہمیں کِس طرح نہ بخشے گا ؟۔</p>
<p class="bible"><sup>33&nbsp;</sup> الوکیم نے برگزُیدوں پر کَون نالِش کرے گا ؟ الوکیم وہ ہے جو اُن کو راستباز ٹھہراتا ہے۔</p>
<p class="bible"><sup>34&nbsp;</sup> کَون ہے جو مُجرم ٹھہرائے گا ؟ المسیح پیغمبر عیسیٰ المسیحﷺ وہ ہے جو مرگیا بلکہ مُردوں میں سے جی بھی اُٹھا اور الوکیم کے دہنی طرف ہے اور ہماری شِفاعت بھی کرتا ہے۔</p>
<p class="bible"><sup>35&nbsp;</sup> کَون ہم کو المسیح کی محبّت سے جُدا کرے گا ؟ مُصِیبت یا تنگی یا ظُلم یا کال یا ننگا پن یا خطرہ یا تلوار ؟۔</p>
<p class="bible"><sup>36&nbsp;</sup> چُنانچہ لِکھا ہے کہ ہم تیری خاطر دِن بھر جان سے مارے جاتے ہیں۔ ہم ذبع ہونے والی بھیڑوں کے برابر گنِے گئے۔</p>
<p class="bible"><sup>37&nbsp;</sup> مگر اُن سب حالتوں میں اُس کے وسِیلہ سے جِس نے ہم سے محبّت کی ہم کو فتع سے بھی بڑھ کر غلبہ حاصِل ہوتا ہے۔</p>
<p class="bible"><sup>38&nbsp;</sup> کِیُونکہ مُجھ کو یقِین ہے کہ الوکیم کی محبّت ہمارے ھادون المسیح پیغمبر عیسیٰ المسیحﷺ میں ہے اُس سے ہم کو نہ مَوت جُدا کرسکیگی نہ زِندگی۔</p>
<p class="bible"><sup>39&nbsp;</sup> نہ فرِشتے نہ حکُومتیں ۔ نہ حال کی نہ اِستقبال کی چِیزیں ۔ نہ قُدرت نہ بُلندی نہ پستی نہ کوئی اَور مخلوق۔</p>
</div>
<a href="#urdu/chapter/book45--chapter7.txt"><span class="icon icon-back"></span></a><span class="bible_book_rtl"><bdo dir="rtl">رومیوں<bdo> 8</span>
<a href="#urdu/chapter/book45--chapter9.txt"><span class="icon icon-forward"></span></a></p>
