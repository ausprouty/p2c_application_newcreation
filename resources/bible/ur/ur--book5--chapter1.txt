<span class="bible_book_rtl"><bdo dir="rtl">استثنا<bdo> 1</span>
<a href="#urdu/chapter/book5--chapter2.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>یہ وہی باتیں ہیں جو موسیٰ نے یردن کے اُس پار بیابان میں یعنی اُس میدان میں جو سوف کے مقابل اور فاران اور طوفل اور لابن اور حصیرات اور دیذہب کے درمیان ہے سب اسرائیلیوں سے کہیں ۔</p>
<p class="bible"><sup>2&nbsp;</sup> کوہِ شعیر کی راہ سے حورب سے قادس برنیع تک گیارہ دن کی منزل ہے ۔</p>
<p class="bible"><sup>3&nbsp;</sup> اور چالیسیویں برس کے گیارھویں مہینے کی پہلی تاریخ کو موسیٰ نے اُن سب احکام کے مطابق جو تتراجراماتون نے اُسے بنی اسرائیل کے لیے دیے تھے اُن سے یہ باتیں کیں ۔</p>
<p class="bible"><sup>4&nbsp;</sup> یعنی جب اُس نے اموریں کے بادشاہ سیحون کو جو حسبون میں رہا تھا مارا اور بسن کے بادشاہ عوج کو جو عستارات میں رہتا تھا اور عی میں قتل کیا۔</p>
<p class="bible"><sup>5&nbsp;</sup> تو اِس کے بعد یردن کے پار موآب کے میدان میں موسیٰ اِس شریعت کو یُوں بیان کنے لگا کہ ۔</p>
<p class="bible"><sup>6&nbsp;</sup> تتراجراماتون ہمارے الوکیم کے حورب میں ہم سے یہ کہا تھا کہ تُم اِس پہاڑ پر بہت رہ چُکے ہو ۔</p>
<p class="bible"><sup>7&nbsp;</sup> سو اب پھر و اور کُوچ کرو اور اموریوں کے کوہستانی مُلک اور اُس کے آس پاس کے میدان اور پہاڑی قطعہ اور نشیب کی زمین اور جنوبی اطراف میں سمندر کے ساحل تک جو کعنانیوں کا مُلک ہے بلکہ کوہِ لُبنان اور دریای فرات تک جو ایک بڑا دریا ہے چلے جاو۔</p>
<p class="bible"><sup>8&nbsp;</sup> دیکھو میں نے اِس مُلک کو تمہارے سامنے کر دیا ہے پس جاو اور اُس مُلک کو اپنے قبضہ میں کر لو جس کی باب نمبرت تتراجراماتون تمہارے باپ دادا ابراہیم (ابراہام) اور اسحاق (اضحاق) اور یعقوب سے قسم کھا کر یہ کہا تھا کہ وہ اُسے اُنکو اور اُنکے بعد اُنکی نسل کو دے گا ۔</p>
<p class="bible"><sup>9&nbsp;</sup> اُس وقت میں نے تُم سے کہا تھا کہ میں اکیلا تمہارا بوجھ نہیں اُٹھا سکتا ۔</p>
<p class="bible"><sup>10&nbsp;</sup> تتراجراماتون تمہارے الوکیم نے تُمکو بڑھایا ہے اور آج کے دن آسمان کے تاروں کی مانند تمہاری کثرت ہے ۔</p>
<p class="bible"><sup>11&nbsp;</sup> تتراجراماتون تمہارے الوکیم نے تُمکو اِس سے بھی ہزار چند بڑھائے اور جو وعدہ اُس نے تُم سے کیا ہے اُسکے مطابق تُمکو برکت بخشے ۔</p>
<p class="bible"><sup>12&nbsp;</sup> میں اکیلا تمہارے جنجال اور بوجھ اور جھنجٹ کا کیسے متحمل ہو سکتا ہوں؟</p>
<p class="bible"><sup>13&nbsp;</sup> سو تُم اپنے اپنے قبیلہ سے ایسے آدمیوں کو چُنو جو دانشور اور عقلمند اور مشہور ہوں اور میں اُنکو تُم پر سردار بنا دونگا ۔</p>
<p class="bible"><sup>14&nbsp;</sup> اِس کے جواب میں تُم سے مجھ سے کہا تھا کہ جو کچھ تُو نے فرمایا ہے اُسکا کرنا بہتر ہے ۔</p>
<p class="bible"><sup>15&nbsp;</sup> سو میں نے تمہارے قبیلوں کے سرداروں کو جو دانشور اور مشہور تھے لیکر اُنکو تُم پر مقرر کیا تاکہ وہ تمہارے قبیلوں کے مطابق ہزاروں کے سردار اور سینکڑوں کے سردار اور پچاس پچاس کے سردار اور دس دس کے سردار حاکم ہوں ۔</p>
<p class="bible"><sup>16&nbsp;</sup> اور اُسی موقع پر میں نے تمہارے قاضیوں سے تاکید اً یہ کہا کہ تُم اپنے بھائیوں کے مقدسوں کو سُننا پر خواہ بھائی بھائی کا معاملہ ہو یا پردیسی کا تُم اُنکا فیصلہ انصاف کے ساتھ کرنا ۔</p>
<p class="bible"><sup>17&nbsp;</sup> تمہارے فیصلہ میں کسی کی رو رعایت نہ ہو ۔ جیسے بڑےے آدمی کی بات سُنو گے ویسے ہی چھوٹے کی سُننا اور کسی آدمی کا منہ دیکھ کر ڈر نہ جانا کیونکہ یہ عدالت الوکیم کی ہے جو مقدمہ تمہارے لیے مُشکل ہو اُسے میرے پاس لے آنا ۔ میں اُسے سُنوں گا ۔</p>
<p class="bible"><sup>18&nbsp;</sup> اور مَیں نے اُسی وقت سب کچھ جو تُم کو کرنا ہے بتا دیا ۔</p>
<p class="bible"><sup>19&nbsp;</sup> اور ہم تتراجراماتون اپنے الوکیم کے حکم کے مطابق حورب سے کُوچ کر کے اُس بڑے اور ہولناک بیابان میں سے ہو کر گزرے جسے تُم نے اموریوں کے کوہستانی مُلک کے راستہ میں دیکھا ۔پھر ہم قادس برنیع میں پہنچے ۔</p>
<p class="bible"><sup>20&nbsp;</sup> وہاں میں نے تُم کو کہا کہ تُم اموریوں کے کوہستانی مُلک تک آگئے ہو جسے تتراجراماتون ہمارا الوکیم ہمکو دیتا ہے ۔</p>
<p class="bible"><sup>21&nbsp;</sup> دیکھ اُس مُلک کو تتراجراماتون تیرے الوکیم نے تیرے سامنے کر دیا ہے ۔ سو تُو جا اور جیسا تتراجراماتون تیرے باپ دادا کے الوکیم نے تُجھ سے کہا ہے تُو اُس پر قبضہ کر اور نہ خوف کھا نہ ہراساں ہو۔</p>
<p class="bible"><sup>22&nbsp;</sup> تب تُم سب نیرے پاس آکر مجھ سے کہنے لگے کہ ہم اپنے جانے سے پہلے وہاں آدمی بھیجیں جو جا کر ہماری خاطر اُس مُلک کا حال دریافت کریں اور آکر ہمکو بتائیں کہ ہمکو کس راہ سے وہاں سے جانا ہو گا اور کون کون سے شہر ہمارے راستہ میں پڑیں گے ۔</p>
<p class="bible"><sup>23&nbsp;</sup> یہ بات مجھے بہت پسند آئی ۔ چنانچہ میں نے قبیلہ پیچھے ایک ایک آدمی کے حساب سے بارہ آدمی چُنے۔</p>
<p class="bible"><sup>24&nbsp;</sup> اور وہ روانہ ہووئے اور پہاڑ پر چڑھ گئے اور وادیِ اِسکال میں پہنچ کر اُس مُلک کا حال دریافت کیا ۔</p>
<p class="bible"><sup>25&nbsp;</sup> اور اُس مُلک کا کچھ پھل ہاتھ میں لیکر اُسے ہمارے پاس لائے اور ہمکو یہ خبر دی کہ جو مُلک تتراجراماتون ہمارا الوکیم ہمکو دیتا ہے وہ اچھا ہے ۔</p>
<p class="bible"><sup>26&nbsp;</sup> تو بھی تُم وہاں جانے پر راضی نہ ہوئے بلکہ تُم نے تتراجراماتون اپنے الوکیم کے حکم سے سرکشی کی ۔</p>
<p class="bible"><sup>27&nbsp;</sup> اور اپنے خیموں میں کُڑکُڑانے اور کہنے لگے کہ تتراجراماتون کو ہم سے نفرت ہے اِسی لیے وہ ہمکو مُلکِ مصر سے نکال لایا تاکہ وہ ہمکو اموریوں کے ہاتھ میں گرفتار کرا دے اور وہ ہمکو ہلاک کر ڈالیں ۔</p>
<p class="bible"><sup>28&nbsp;</sup> ہم کدھر جا رہے ہیں ؟ ہمارے بھائیوں نے تو یہ بتا کر ہمارا حوصلہ توڑ دیا ہے کہ وہاں کے لوگ ہم سے بڑے بڑے اور لمبے ہیں اور یہ اُنکے شہر بڑے بڑے اور اُنکی فصلیں آسمان سے باتیں کرتی ہیں ، ماسوائے اِس کے ہم نے وہاں عناقیم کی اولاد کو بھی دیکھا ۔</p>
<p class="bible"><sup>29&nbsp;</sup> تب میں نے تُمکو کہا کہ خوفزدہ مت ہو اور نہ اُن سے ڈرو ۔</p>
<p class="bible"><sup>30&nbsp;</sup> تتراجراماتون تمہارا الوکیم جو تمہارے آگے آگے چلتا ہے وہی تمہاری طرف سےجنگ کرے گا جیسے اُس نے تمہاری خاطر مصر میں تمہاری آنکھوں کے سامنے سب کچھ کیا ۔</p>
<p class="bible"><sup>31&nbsp;</sup> اور بیابان میں بھی تُو نے یہی دیکھا کہ جس طرح انسان اپنے بیٹے کو اُٹحائے ہوئے چلتا ہے اُسی طرح تتراجراماتون تیرا الوکیم تیرے اِس جگہ پہنچنے تک سارے راستے جہاں جہاں تُم گئے تمکو اُٹھائے رہا ۔</p>
<p class="bible"><sup>32&nbsp;</sup> تو بھی اِس بات میں تُم نے تتراجراماتون اپنے الوکیم کا یقین نہ کیا ۔</p>
<p class="bible"><sup>33&nbsp;</sup> جو راہ میں تُم سے آگے آگے تمہارے واسطے ڈیرے ڈالنے کی جگہ تلاش کرنے کے لیے رات کو آگ میں اور دن کو ابر میں ہو کر چلا تاکہ تُم کو وہ راستہ دکھائے جس سے تُم چلو ۔</p>
<p class="bible"><sup>34&nbsp;</sup> اور تتراجراماتون تمہاری باتیں سُنکر غضبناک ہوا اور اُس نے قسم کھا کر کہا کہ ۔</p>
<p class="bible"><sup>35&nbsp;</sup> اِس بڑی پُشت کے لوگوں میں سے ایک بھی اُس اچھے مُلک کو دیکھنے نہیں پائے گا جسے اُنکے باپ دادا کو دینے کی قسم مَیں نے کھائی ہے ۔</p>
<p class="bible"><sup>36&nbsp;</sup> سو ایفنہ کے بیٹے کالب کے ۔ وہ اُسے دیکھے گا اور جس زمین پر اُس نے قدم مارا ہے اُسے مَیں اُسکو اور اُسکی نسل کو دونگا اِس لیے کہ اُس نے تتراجراماتون کی پیروی پورے طور پر کی ۔</p>
<p class="bible"><sup>37&nbsp;</sup> اور تمہارے ہی سبب سے تتراجراماتون مجھ پر بھی غصہ ہوا اور یہ کہا کہ تُو بھی وہاں جانے نہ پائے گا ۔</p>
<p class="bible"><sup>38&nbsp;</sup> نون کا بیٹا یشوع جو تیرے سامنے کھڑا رہتا ہے وہاں جائے گا ۔ سو تُو اُسکی حوصلہ افزائی کر کیونکہ وہی بنی اسرائیل کو اُس مُلک کا مالک بنائے گا ۔</p>
<p class="bible"><sup>39&nbsp;</sup> اور تمہارے بال بچے جنکےبارے میں تُم نے کہا تھا کہ لُوٹ میں جائیں گے اور تمہارے لڑکے بالے جنکو آج بھلے اور بُرے کی بھی تمیز نہیں ۔ یہ وہاں جائیں گے اور یہ مُلک میں اِن ہی کو دونگا اور یہ اُس پر قبضہ کریں گے ۔</p>
<p class="bible"><sup>40&nbsp;</sup> پر تمہارے لیے یہ ہے کہ تُم لوٹو اور بحرِ قُلزم کی راہ سے بیابان میں جاو۔</p>
<p class="bible"><sup>41&nbsp;</sup> تب تُم نے مجھے جواب دیا کہ ہم نے تتراجراماتون کا گناہ کیا ہے اور اب جو کچھ تتراجراماتون ہمارے الوکیم نے ہمکو حک دیا ہے اُس کے مطابق ہم جائیں گے اور جنگ کریں گے ۔ سو تُم سب اپنے اپنے جنگی ہتھیار باندھ کر پہاڑ پر چڑھ جانے کو ا ٓمادہ ہو گئے ۔</p>
<p class="bible"><sup>42&nbsp;</sup> تب تتراجراماتون نے مجھ سے کہا کہ اُن سے کہہ دے کہ اوپر مت چڑھو اور نہ جنگ کرو کیونکہ میں تمہارے درمیان نہیں ہوں تا ایسا نہ ہو کہ تُم اپنے دُشمنوں سے شکست کھاو۔</p>
<p class="bible"><sup>43&nbsp;</sup> اور میں نے تُم سے کہہ بھی دیا پر تُم نے میری نہ سُنی بلکہ تُم نے تتراجراماتون کے حکم کی سرکشی کی اور شوخی سے پہاڑ پر چڑھ گئے۔</p>
<p class="bible"><sup>44&nbsp;</sup> تب اموری جو اُس پہاڑ پر رہتے تھے تمہارے مقابلہ کو نکلے اور اُنہوں نے شہد کی مکھیوں کی مانند تمہارا پیچھا کیا اور شعیر میں مارتے مارتے تُمکو حُرمہ تک پہنچا دیا ۔</p>
<p class="bible"><sup>45&nbsp;</sup> تب تُم لوٹ کر تتراجراماتون کے آگے رونے لگے پر تتراجراماتون نے تمہاری فریاد نہ سُنی اور نہ تمہاری باتوں پر کان لگایا ۔</p>
<p class="bible"><sup>46&nbsp;</sup> سو تُم قادس میں بہت دنوں تک پڑے رہے یہاں تک کہ ایک مُدت ہو گئی ۔</p>
</div>
<span class="bible_book_rtl"><bdo dir="rtl">استثنا<bdo> 1</span>
<a href="#urdu/chapter/book5--chapter2.txt"><span class="icon icon-forward"></span></a></p>
