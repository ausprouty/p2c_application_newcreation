<a href="#urdu/chapter/book43--chapter12.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 13</span>
<a href="#urdu/chapter/book43--chapter14.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>عِید فسح سے پہلے جب پیغمبر عیسیٰ المسیحﷺ نے جان لِیا کہ میرا وہ وقت آپُہنچا کہ دُنیا سے رُخصت ہوکر باپ کے پاس جاوُں تو اپنے اُن لوگوں سے جو دُنیا میں تھے جیَسی محبّت رکھتا تھا آخر تک محبّت رکھتا رہا۔</p>
<p class="bible"><sup>2&nbsp;</sup> اور جب اِبلیس شمعُون کے بَیٹے یہُوداہ اِسکریوتی کے دِل میں ڈال چُکا تھا کہ اُسے پکڑوائے تو شام کا کھانا کھاتے وقت۔</p>
<p class="bible"><sup>3&nbsp;</sup> پیغمبر عیسیٰ المسیحﷺ نے یہ جان کر کہ باپ نے سب چِیزیں میرے ہاتھ میں کردی ہیں اور مَیں الوکیم کے پاس سے آیا اور الوکیم ہی کے پاس جاتا ہُوں۔</p>
<p class="bible"><sup>4&nbsp;</sup> دسترخوان سے اُٹھ کر کپڑے اُتارے اور رُومال لے کر اپنی کمر میں باندھا۔</p>
<p class="bible"><sup>5&nbsp;</sup> اِس کے بعد برتن میں پانی ڈال کر شاگِردوں کے پاؤں دھونے اور جو رُومال کمر میں بندھا تھا اُس سے پونچھنے شُرُوع کِئے۔</p>
<p class="bible"><sup>6&nbsp;</sup> پِھر وہ شمعُون پطرس تک پہُنچا۔ اُس نے اُس سے کہا اَے ھادون!کیا تُو میرے پاؤں دھوتا ہے؟۔</p>
<p class="bible"><sup>7&nbsp;</sup> پیغمبر عیسیٰ المسیحﷺ نے جواب میں اُس سے کہا کہ جو مَیں ہُوں تُو اَب نہِیں جانتا مگر بعد میں سَمَجھے گا۔</p>
<p class="bible"><sup>8&nbsp;</sup> پطرس نے اُس سے کہا کہ تُو میرے پاؤں ابد تک کبھی دھونے نہ پائے گا۔ پیغمبر عیسیٰ المسیحﷺ نے اُسے جواب دِیا کہ اگر مَیں تُجھے نہ دھووُں تو تُو میرے ساتھ شِریک نہِیں۔</p>
<p class="bible"><sup>9&nbsp;</sup> شمعُون پطرس نے اُس سے کہا اَے ھادون!صِرف میرے پاؤں ہی نہِیں بلکہ ہاتھ اور سر بھی دھودے۔</p>
<p class="bible"><sup>10&nbsp;</sup> پیغمبر عیسیٰ المسیحﷺ نے اُس سے کہا جو نہا چُکا ہے اُس کو پاؤں کے سِوا اَور کُچھ دھونے کی حاجت نہِیں بلکہ سراسر پاک ہے اور تُم پاک ہو لیکِن سب کے سب نہِیں۔</p>
<p class="bible"><sup>11&nbsp;</sup> چُونکہ وہ اپنے پکڑوانے والی کو جانتا تھا اِس لِئے اُس نے کہا تُم سب پاک ہو۔</p>
<p class="bible"><sup>12&nbsp;</sup> پَس جب وہ اُن کے پاؤں دھو چُکا اور کپڑے پہن کر پِھر بَیٹھ گیا تا اُن سے کہا کیا تُم جانتے ہوکہ مَیں نے تُمہارے ساتھ کیا کِیا؟۔</p>
<p class="bible"><sup>13&nbsp;</sup> تُم مُجھے اُستاد اور ھادون کہتے ہو اور خُوب کہتے کِیُونکہ مَیں ہُوں۔</p>
<p class="bible"><sup>14&nbsp;</sup> پَس جب مُجھ ھادون اور اُستاد نے تُمہارے پاؤں دھوئے تو تُم پر بھی فرض ہے کہ ایک دُوسرے کے پاؤں دھویا کرو۔</p>
<p class="bible"><sup>15&nbsp;</sup> کِیُونکہ مَیں نے تُم کو ایک نمونہ دِکھایا ہے کہ جَیسا مَیں نے تُمہارے ساتھ کِیا ہے تُم بھی کِیا کرو۔</p>
<p class="bible"><sup>16&nbsp;</sup> مَیں تُم سے سَچ کہتا ہُوں کہ نَوکر اپنے مالِک سے بڑا نہِیں ہوتا اور نہ بھیجا ہُؤا اپنے بھیجنے والے سے۔</p>
<p class="bible"><sup>17&nbsp;</sup> اگر تُم اِن باتوں کو جانتے ہو تو مُبارک ہو بشرطیکہ اُن پر عمل بھی کرو۔</p>
<p class="bible"><sup>18&nbsp;</sup> مَیں تُم سب کی بابت نہِیں کہتا۔ جِن کو مَیں نے چُنا اُنہِیں مَیں جانتا ہُوں لیکِن یہ اِس لِئے ہے کہ یہ نوِشتہ پُورا ہو کہ جو میری روٹی کھاتا ہے اُس نے مُجھ پر لات اُٹھائی۔</p>
<p class="bible"><sup>19&nbsp;</sup> اب مَیں اُس کے ہونے سے پہلے تُم کو جتائے دیتا ہُوں تاکہ جب ہو جائے تو تُم اِیمان لاؤ کہ مَیں وُہی ہُوں۔</p>
<p class="bible"><sup>20&nbsp;</sup> مَیں تُم سے سَچ کہتا ہُوں کہ جو میرے بھیجے ہُوئے کو قُبُول کرتا ہے وہ مُجھے قُبُول کرتا ہے اور مُجھے قُبُول کرتا ہے وہ میرے بھیجنے والے کو قُبُول کرتا ہے۔</p>
<p class="bible"><sup>21&nbsp;</sup> یہ باتیں کہہ کر پیغمبر عیسیٰ المسیحﷺ اپنے دِل میں گھبرایا اور یہ گواہی دی کہ مَیں تُم سے سَچ کہتا ہُوں کہ تُم میں سے ایک شَخص مُجھے پکڑوائے گا۔</p>
<p class="bible"><sup>22&nbsp;</sup> شاگِرد شبُہ کر کے کہ وہ کِس کی نِسبت کہتا ہے ایک دُوسرے کو دیکھنے لگے۔</p>
<p class="bible"><sup>23&nbsp;</sup> اُس کے شاگِردوں میں سے ایک شَخص جِس سے پیغمبر عیسیٰ المسیحﷺ محبّت رکھتا تھا پیغمبر عیسیٰ المسیحﷺ کے سِینہ کی طرف جُھکا ہُؤا کھانا کھانے بَیٹھا تھا۔</p>
<p class="bible"><sup>24&nbsp;</sup> پَس شمعُون پطرس نے اُس سے اِشارہ کر کے کہا کہ بتا تو وہ کِس کی نِسبت کہتا ہے۔</p>
<p class="bible"><sup>25&nbsp;</sup> اُس نے اُسی طرح پیغمبر عیسیٰ المسیحﷺ کی چھاتی کا سہارا لے کر کہا اَے ھادون! وہ کَون ہے؟۔</p>
<p class="bible"><sup>26&nbsp;</sup> پیغمبر عیسیٰ المسیحﷺ نے جواب دِیا کہ جِسے مَیں نوالہ ڈُبو کر دے دُوں گا وُہی ہے۔ پِھر اُس نے نوالہ ڈُبویا اور لے کر شمعُون اِسکریوتی کے بَیٹے یہُوداہ کو دے دِیا۔</p>
<p class="bible"><sup>27&nbsp;</sup> اِس نوالہ کے بعد شَیطان اُس میں سما گیا۔ پَس پیغمبر عیسیٰ المسیحﷺ نے اُس سے کہا کہ جو کُچھ تُو کرتا ہے جلد کرلے۔</p>
<p class="bible"><sup>28&nbsp;</sup> مگر جو کھانا کھانے بَیٹھے تھے اُن میں سے کِسی کو معلُوم نہ ہُؤا کہ اُس نے یہ اُس سے کِس لِئے کہا۔</p>
<p class="bible"><sup>29&nbsp;</sup> چُونکہ یہُوداہ کے پاس تَھیلی رہتی تھی اِس لِئے بعض نے سَمَجھا کہ پیغمبر عیسیٰ المسیحﷺ اُس سے یہ کہتا ہے کہ جو کُچھ ہمیں عِید کے لِئے درکار ہے خرید لے یا یہ کہ مُحتاجوں کو کُچھ دے۔</p>
<p class="bible"><sup>30&nbsp;</sup> پَس وہ نوالہ لے کر فِی الفَور باہِر چلا گیا اور رات کا وقت تھا۔</p>
<p class="bible"><sup>31&nbsp;</sup> جب وہ باہِر چلا گیا تو پیغمبر عیسیٰ المسیحﷺ نے کہا کہ اَب اِبنِ آدم نے جلال پایا اور الوکیم نے اُس میں جلال پایا۔</p>
<p class="bible"><sup>32&nbsp;</sup> اور الوکیم بھی اُسے اپنے میں جلال دے گا بلکہ اُسے فِی الفَور جلال دے گا۔</p>
<p class="bible"><sup>33&nbsp;</sup> اَے بچّو!مَیں اَور تھوڑی دیر تُمہارے ساتھ ہُوں۔ تُم مُجھے ڈھُونڈو گے اور جَیسا مَیں نے یہُودِیوں سے کہا کہ جہاں مَیں جاتا ہُوں تُم نہِیں آسکتے وَیسا ہی اَب تُم سے بھی کہتا ہُوں۔</p>
<p class="bible"><sup>34&nbsp;</sup> مَیں تُمہیں ایک نیا حُکم دیتا ہُوں کہ ایک دُوسرے سے محبّت رکھّو کہ جَیسے مَیں نے تُم سے محبّت رکھّی تُم بھی ایک دُوسرے سے محبّت رکھّو۔</p>
<p class="bible"><sup>35&nbsp;</sup> اگر آپس میں محبّت رکھّو گے تو اِس سے سب جانیں گے کہ تُم میرے شاگِرد ہو۔</p>
<p class="bible"><sup>36&nbsp;</sup> شمعُون پطرس نے اُس سے کہا اَے ھادون تُو کہاں جاتا ہے؟پیغمبر عیسیٰ المسیحﷺ نے جواب دِیا جہاں مَیں جاتا ہُوں اَب تو تُو میرے پِیچھے آ نہِیں سکتا مگر بعد میں میرے پِیچھے آئے گا۔</p>
<p class="bible"><sup>37&nbsp;</sup> پطرس نے اُس سے کہا اَے ھادون!مَیں تیرے پِیچھے اَب کِیُوں نہِیں آ سکتا؟مَیں تو تیرے لِئے اپنی جان دُوں گا۔</p>
<p class="bible"><sup>38&nbsp;</sup> پیغمبر عیسیٰ المسیحﷺ نے جواب دِیا کیا تُو میرے لِئے اپنی جان دے گا؟مَیں تُجھ سے سَچ کہتا ہُوں کہ مُرغ بانگ نہ دے گا جب تک تُو تِین بار میرا اِنکار نہ کرلے گا۔</p>
</div>
<a href="#urdu/chapter/book43--chapter12.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 13</span>
<a href="#urdu/chapter/book43--chapter14.txt"><span class="icon icon-forward"></span></a></p>
