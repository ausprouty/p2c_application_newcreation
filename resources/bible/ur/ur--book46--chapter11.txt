<a href="#urdu/chapter/book46--chapter10.txt"><span class="icon icon-back"></span></a><span class="bible_book_rtl"><bdo dir="rtl"> کُرنتھِیوں ۱ <bdo>  I Corinthians 11</span>
<a href="#urdu/chapter/book46--chapter12.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>تُم میری مانِند بنو جَیسا مَیں المسیح کی مانِند بنتا ہُوں۔</p>
<p class="bible"><sup>2&nbsp;</sup> مَیں تُمہاری تعرِیف کرتا ہُوں کہ تُم ہر بات میں مُجھے یاد رکھتے ہو اور جِس طرح مَیں نے تُمہیں رِوایتیں پہُنچا دیں تُم اُسی طرح اُن کو برقرار رکھتے ہو۔</p>
<p class="bible"><sup>3&nbsp;</sup> پَس مَیں تُمہیں آگاہ کرنا چاہتا ہُوں کہ ہر مرد کا سر المسیح اور عَورت کا سر مرد اور المسیح کا سر الوکیم ہے۔</p>
<p class="bible"><sup>4&nbsp;</sup> جو مرد سر ڈھنکے ہُوئے دُعا یا نبُوّت کرتا ہے وہ اپنے سر کو بے حُرمت کرتا ہے۔</p>
<p class="bible"><sup>5&nbsp;</sup> اور جو عَورت بے سر ڈھنکے ہُوئے دُعا یا نبُوّت کرتی ہے وہ اپنے سر کو بے حُرمت کرتی ہے کِیُونکہ وہ سرمُنڈی کے برابر ہے۔</p>
<p class="bible"><sup>6&nbsp;</sup> اگر عَورت اوڑھنی نہ اوڑھے تو بال بھی کٹائے۔ اگر عَورت کا بال کٹانا یا سرمُنڈانا شرم کی بات ہے تو اوڑھنی اوڑھے۔</p>
<p class="bible"><sup>7&nbsp;</sup> البتّہ مرد کو اپنا سر ڈھانکنا نہ چاہئے کِیُونکہ وہ الوکیم کی صُورت اور اُس کا جلال ہے مگر عَورت مرد کا جلال ہے۔</p>
<p class="bible"><sup>8&nbsp;</sup> اِس لِئے کہ مرد عَورت سے نہِیں بلکہ عَورت مرد سے ہے۔</p>
<p class="bible"><sup>9&nbsp;</sup> اور مرد عَورت کے لِئے نہِیں بلکہ عَورت مرد کے لِئے پَیدا ہُوئی۔</p>
<p class="bible"><sup>10&nbsp;</sup> پَس فرِشتوں کے سبب سے عَورت کو چاہئے کہ اپنے سر پر محکُوم ہونے کی علامت رکھّے۔</p>
<p class="bible"><sup>11&nbsp;</sup> تَو بھی ھادون میں نہ عَورت مرد کے بغَیر ہے نہ مرد عَورت کے بغَیر۔</p>
<p class="bible"><sup>12&nbsp;</sup> کِیُونکہ جَیسے عَورت مرد سے ہے وَیسے ہی مرد بھی عَورت کے وسِیلہ سے ہے مگر سب چِیزیں الوکیم کی طرف سے ہیں۔</p>
<p class="bible"><sup>13&nbsp;</sup> تُم آپ ہی اِنصاف کرو۔ کیا عَورت کا بے سر ڈھنکے الوکیم سے دُعا کرنا مُناسِب ہے؟</p>
<p class="bible"><sup>14&nbsp;</sup> کیا تُم کو طبعی طَور پر بھی معلُوم نہِیں کہ اگر مرد لمبے بال رکھّے تو اُس کی بے حُرمتی ہے؟</p>
<p class="bible"><sup>15&nbsp;</sup> اور اگر عَورت کے لمبے بال ہوں تو اُس کی زینت ہے کِیُونکہ بال اُسے پردہ کے لِئے دِئے گئے ہیں۔</p>
<p class="bible"><sup>16&nbsp;</sup> لیکِن اگر کوئی حُجّتی نِکلے تو یہ جان لے کہ ہمارا اَیسا دستُور ہے نہ ھادون کی کلِیسیاؤں کا۔</p>
<p class="bible"><sup>17&nbsp;</sup> لیکِن یہ حُکم جو دیتا ہُوں اِس میں تُمہاری تعرِیف نہِیں کرتا۔ اِس لِئے کہ تُمہارے جمع ہونے سے فائِدہ نہِیں بلکہ نُقصان ہوتا ہے۔</p>
<p class="bible"><sup>18&nbsp;</sup> کِیُونکہ اوّل تو مَیں یہ سُنتا ہُوں کہ جِس وقت تُمہاری کلِیسیا جمع ہوتی ہے تو تُم میں تفرقے ہوتے ہیں اور مَیں اِس کا کِسی قدر یقِین بھی کرتا ہُوں۔</p>
<p class="bible"><sup>19&nbsp;</sup> کِیُونکہ تُم میں بِدعتوں کا بھی ہونا ضرُور ہے تاکہ ظاہِر ہو جائے کہ تُم میں مقبُول کَون سے ہیں۔</p>
<p class="bible"><sup>20&nbsp;</sup> پَس جب تُم باہم جمع ہوتے ہو تو تُمہارا وہ کھانا عشایِ ربّانی نہِیں ہو سکتا۔</p>
<p class="note">یہ آیات ہمیں خروج اور  فسح   اور عیسیٰ جو یسعیاہ 7:53 اور یوحنا 29:1 اور یوحنا 14:19 ۔ 16 کی برے کی قُربانی کی یاد دلاتی ہے اور یہ حقیقت کہ خلقِ جدید (نئی تخلیق) خُدا کو ماننے والے گواہی دیتے ہیں کہ رسُول عیسیٰ المسیحﷺ ساری ابراہیم کی نسل کا فدیہ ہیں اور ہماری خُدا کیلئے  کی گئی یادگار قُربانی بالترتیب ملنے کے دن کیلئے ایک خبردار کرنا ہے کہ ہوسکتا ہے خُدا ہمارے بدی پرست جسم کو ختم کردے گا اور ہمیں خُدا کے نزدیک اپنی نئی تخلیق کے طور لائے گا۔</p>
<p class="bible"><sup>21&nbsp;</sup> کِیُونکہ کھانے کے وقت ہر شَخص دُوسرے سے پہلے اپنا عشا کھا لیتا ہے اور کوئی تو بھُوکا رہتا ہے اور کِسی کو نشہ ہو جاتا ہے۔</p>
<p class="bible"><sup>22&nbsp;</sup> کِیوں؟ کھانے پِینے کے لِئے تُمہارے گھر نہِیں؟ یا الوکیم کی کلِیسیا کو ناچِیز جانتے اور جِن کے پاس نہِیں اُن کو شرمِندہ کرتے ہو؟ مَیں تُم سے کیا کہوں؟ مَیں تعرِیف نہِیں کرتا۔</p>
<p class="bible"><sup>23&nbsp;</sup> کِیُونکہ یہ بات مُجھے ھادون سے پہُنچی اور مَیں نے تُم کو بھی پہُنچا دی کہ ھادون پیغمبر عیسیٰ المسیحﷺ نے جِس رات وہ پکڑوایا گیا روٹی لی۔</p>
<p class="bible"><sup>24&nbsp;</sup> اور شُکر کر کے توڑی اور کہا یہ میرا بَدَن ہے جو تُمہارے لِئے ہے۔ میری یادگاری کے واسطے یہی کِیا کرو۔</p>
<p class="bible"><sup>25&nbsp;</sup> اِسی طرح اُس نے کھانے کے بعد پیالہ بھی لِیا اور کہا یہ پیالہ میرے خُون میں نیا عہد ہے۔ جب کبھی پِیو میری یادگاری کے لِئے یہی کِیا کرو۔</p>
<p class="bible"><sup>26&nbsp;</sup> کِیُونکہ جب کبھی تُم یہ روٹی کھاتے اور اِس پیالے میں سے پِیتے ہو تو ھادون کی مَوت کا اِظہار کرتے ہو۔ جب تک وہ نہ آئے۔</p>
<p class="bible"><sup>27&nbsp;</sup> اِس واسطے جو کوئی نامُناسِب طَور پر ھادون کی روٹی کھائے یا اُس کے پیالے میں سے پِئے وہ ھادون کے بَدَن اور خُون کے بارے میں قُصُوروار ہوگا۔</p>
<p class="bible"><sup>28&nbsp;</sup> پَس آدمِی اپنے آپ کو آزما لے اور اِسی طرح اُس روٹی سے کھائے اور پیالے میں سے پِئے۔</p>
<p class="bible"><sup>29&nbsp;</sup> کِیُونکہ جو کھاتے پِیتے وقت ھادون کے بَدَن کو نہ پہچانے وہ اِس کھانے پِینے سے سزا پائے گا۔</p>
<p class="bible"><sup>30&nbsp;</sup> اِسی سبب سے تُم میں بہُتیرے کمزور اور بِیمار ہیں اور بہُت سے سو بھی گئے۔</p>
<p class="bible"><sup>31&nbsp;</sup> اگر ہم اپنے آپ کو جانچتے تو سزا نہ پاتے۔</p>
<p class="bible"><sup>32&nbsp;</sup> لیکِن ھادون ہم کو سز دے کر تربِیت کرتا ہے تاکہ ہم دُنیا کے ساتھ مُجرِم نہ ٹھہریں۔</p>
<p class="bible"><sup>33&nbsp;</sup> پَس اَے میرے بھائِیو! جب تُم کھانے کے لِئے جمع ہو تو ایک دُوسرے کی راہ دیکھو۔</p>
<p class="bible"><sup>34&nbsp;</sup> اگر کوئی بھُوکا ہو تو اپنے گھر میں کھا لے تاکہ تُمہارا جمع ہونا سزا کا باعِث نہ ہو اور باقی باتوں کو مَیں آ کر دُرست کر دُوں گا۔</p>
</div>
<a href="#urdu/chapter/book46--chapter10.txt"><span class="icon icon-back"></span></a><span class="bible_book_rtl"><bdo dir="rtl"> کُرنتھِیوں ۱ <bdo>  I Corinthians 11</span>
<a href="#urdu/chapter/book46--chapter12.txt"><span class="icon icon-forward"></span></a></p>
