<a href="#urdu/chapter/book45--chapter11.txt"><span class="icon icon-back"></span></a><span class="bible_book_rtl"><bdo dir="rtl">رومیوں<bdo> 12</span>
<a href="#urdu/chapter/book45--chapter13.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پَس اَے بھائِیو۔ مَیں الوکیم کی رحمتیں یاد دِلا کر تُم سے اِلتماس کرتا ہُوں کہ اپنے بَدَن اَیسی قُربانی ہونے کے لِئے نذر کرو جو زِندہ اور پاک اور الوکیم کو پسندِیدہ ہو۔ یہی تُمہاری معقُول عِبادت ہے۔</p>
<p class="bible"><sup>2&nbsp;</sup> اور اِس جہان کے ہمشکل نہ بنو بلکہ عقل نئی ہوجانے سے اپنی صُورت بدلتے جاؤ تاکہ الوکیم کی نیک اور پسندِیدہ اور کامِل مرضی تجربہ سے معلُوم کرتے رہو۔</p>
<p class="bible"><sup>3&nbsp;</sup> مَیں اُس تَوفِیق کی وجہ سے جو مُجھ کو مِلی ہے تُم میں سے ہر ایک سے کہتا ہُوں کہ جَیسا سَمَجھا چاہئے اُس سے زیادہ کوئی اپنے آپ کو نہ سَمَجھے بلکہ جَیسا الوکیم نے ہر ایک کو اندازہ کے مُوافِق اِیمان تقسِیم کِیا ہے اِعتدال کے ساتھ اپنے کو وَیسا ہی سَمَجھے۔</p>
<p class="bible"><sup>4&nbsp;</sup> کِیُونکہ جِس طرح ہمارے ایک بَدَن میں بہُت سے اعضا ہوتے ہیں اور تمام اعضا کا کام یکساں نہِیں۔</p>
<p class="bible"><sup>5&nbsp;</sup> اُسی طرح ہم بھی جو بہُت سے ہیں المسیح میں شامِل ہوکر ایک بَدَن ہیں اور آپس میں ایک دُوسرے کے اعضا۔</p>
<p class="bible"><sup>6&nbsp;</sup> اور چُونکہ اُس تَوفِیق کے مُوافِق جو ہم کو دی گئی ہمیں طرح طرح کی نِعمتیں مِلیں اِس لِئے جِس کو نبُّوت مِلی ہو وہ اِیمان کے اندازہ کے مُوافِق نبُّوت کرے۔</p>
<p class="bible"><sup>7&nbsp;</sup> اگر خِدمت مِلی ہوتو خِدمت میں لگا رہے۔ اگر کوئی مُعلِّم ہوتو تعلِیم میں مشغُول رہے۔</p>
<p class="bible"><sup>8&nbsp;</sup> اور اگر ناصِح ہوتو نصِیحت میں۔ خَیرات بانٹنے والا سخاوت سے بانٹنے۔ پیشوا سرگرمی سے پیشوائی کرے۔ رحم کرنے والا خُوشی کے ساتھ رحم کرے۔</p>
<p class="bible"><sup>9&nbsp;</sup> محبّت بے ریا ہو۔ بدی سے نفرت رکھّو نیکی سے لپٹے رہو۔</p>
<p class="bible"><sup>10&nbsp;</sup> برادرانہ نہ محبّت سے آپس میں ایک دُوسرے کو پیار کرو۔ عِزّت کے رُو سے ایک دُوسرے کو بہُتر سَمَجھو۔</p>
<p class="bible"><sup>11&nbsp;</sup> کوشِش میں سُستی نہ کرو۔ رُوحانی جوش میں بھرے رہو۔ ھادون کی خِدمت کرتے رہو۔</p>
<p class="bible"><sup>12&nbsp;</sup> اُمِید میں خُوش۔ مصِیبت میں صابِر۔ دُعا کرنے میں مشغُول رہُو۔</p>
<p class="bible"><sup>13&nbsp;</sup> مُقدّسوں کی اِحتیاجیں رفع کرو۔ مُسافِر پروری میں لگے رہو۔</p>
<p class="bible"><sup>14&nbsp;</sup> جو تُمہیں ستاتے ہیں اُن کے واسطے بَرکَت چاہو۔ بَرکَت چاہو۔ لعنت نہ کرو۔</p>
<p class="bible"><sup>15&nbsp;</sup> خُوشی کرنے والوں کے ساتھ خُوشی کرو۔ رونے والوں کے ساتھ رؤو۔</p>
<p class="bible"><sup>16&nbsp;</sup> آپس میں یکدِل رہو۔ اُونچے اُونچے خیال نہ باندھو بلکہ ادنٰے لوگوں کی طرف مُتّوجِہ ہو۔ اپنے آپ کو عقلمند نہ سَمَجھو۔</p>
<p class="bible"><sup>17&nbsp;</sup> بدی کے عِوض کِسی سے بدی نہ کرو۔ جو باتیں سب لوگوں کے نزدِیک اچھّی ہیں اُن کی تدبِیر کرو۔</p>
<p class="bible"><sup>18&nbsp;</sup> جہاں تک ہوسکے تُم اپنی طرف سے سب آدمِیوں کے ساتھ میل مِلاپ رکھّو۔</p>
<p class="bible"><sup>19&nbsp;</sup> اَے عِزیرو! اپنا اِنتقام لینا میرا کام ہے۔ بدلہ مَیں ہی دُوں گا۔</p>
<p class="bible"><sup>20&nbsp;</sup> بلکہ اگر تیرا دُشمن بھُوکا ہوتو اُس کو کھانا کھِلا۔ اگر پیاسا ہوتو اُسے پانی پِلا کِیُونکہ اَیسا کرنے سے تُو اُس کے سر پر آگ کے انگاروں کا ڈھیر لگائے گا۔</p>
<p class="bible"><sup>21&nbsp;</sup> بدی سے مغلُوب نہ ہو بلکہ نیکی کے زرِیعہ سے بدی پر غالِب آؤ۔</p>
</div>
<a href="#urdu/chapter/book45--chapter11.txt"><span class="icon icon-back"></span></a><span class="bible_book_rtl"><bdo dir="rtl">رومیوں<bdo> 12</span>
<a href="#urdu/chapter/book45--chapter13.txt"><span class="icon icon-forward"></span></a></p>
