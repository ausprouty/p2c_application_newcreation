<a href="#urdu/chapter/book62--chapter4.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا ۱ <bdo> 5</span>
</p>
<div class="bible_rtl">
<p class="bible"><sup>1&nbsp;</sup>جِس کا یہ اِیمان ہے کہ  پیغمبر عیسیٰ المسیحﷺ  ہی مسِیح ہے وہ الوکیم سے پَیدا ہُؤا ہے اور جو کوئی والِد سے محبّت رکھتا ہے وہ اُس کی اُولاد سے بھی محبّت رکھتا ہے۔</p>
<p class="bible"><sup>2&nbsp;</sup> جب ہم الوکیم سے محبّت رکھتے اور اُس کے حُکموں پر عمل کرتے ہیں تو اِس سے معلُوم ہوجاتا ہے کہ الوکیم کے فرزندوں سے بھی محبّت رکھتے ہیں۔</p>
<p class="bible"><sup>3&nbsp;</sup> اور الوکیم کی محبّت یہ ہے کہ ہم اُس کے حُکموں پر عمل کریں اور اُس کے حُکم سخت نہِیں۔</p>
<p class="bible"><sup>4&nbsp;</sup> جو کوئی الوکیم سے پَیدا ہُؤا ہے وہ دُنیا پر غالِب آتا ہے اور وہ غلبہ جِس سے دُنیا مغلُوب ہُوئی ہے ہمارا اِیمان ہے۔</p>
<p class="bible"><sup>5&nbsp;</sup> دُنیا کا مغلُوب کرنے والا کَون ہے سِوا اُس شَخص کے جِس کا یہ اِیمان ہے کہ  پیغمبر عیسیٰ المسیحﷺ  الوکیم کا بَیٹا ہے؟</p>
<p class="bible"><sup>6&nbsp;</sup> یہی ہے وہ جو پانی اور خُون کے وسِیلہ سے آیا تھا یعنی  پیغمبر عیسیٰ المسیحﷺ ۔ وہ نہ فقط پانی کے وسِیلہ سے بلکہ پانی اور خُون دونوں کے وسِیلہ سے آیا تھا۔</p>
<p class="bible"><sup>7&nbsp;</sup> اور جو گواہی دیتا ہے وہ رُوح ہے کِیُونکہ رُوح سَچّائی ہے۔</p>
<p class="bible"><sup>8&nbsp;</sup> اور گواہی دینے والے تِین ہیں۔ رُوح اور پانی اور خُون اور یہ تِینوں ایک ہی بات پر مُتّفِق ہیں۔</p>
<p class="bible"><sup>9&nbsp;</sup> جب ہم آدمِیوں کی گواہی قُبُول کر لیتے ہیں تو الوکیم کی گواہی تو اُس سے بڑھ کر ہے اور الوکیم کی گواہی یہ ہے کہ اُس نے اپنے بَیٹے کے حق میں گواہی دی ہے۔</p>
<p class="bible"><sup>10&nbsp;</sup> جو الوکیم کے بَیٹے پر اِیمان رکھتا ہے وہ اپنے آپ میں گواہی رکھتا ہے۔ جِس نے الوکیم کا یقِین نہِیں کِیا اُس نے اُسے جھُوٹا ٹھہرایا کِیُونکہ وہ اُس گواہی پر جو الوکیم نے اپنے بَیٹے کے حق میں دی ہے اِیمان نہِیں لایا۔</p>
<p class="note">دیکھئے دانی ایل ۱۳:۷ ۔ ۱۴؛ صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="bible"><sup>11&nbsp;</sup> اور وہ گواہی یہ ہے کہ الوکیم نے ہمیں ہمیشہ کی زِندگی بخشی اور یہ زِندگی اُس کے بَیٹے میں ہے۔</p>
<p class="note">دیکھئے دانی ایل ۱۳:۷ ۔ ۱۴</p>
<p class="bible"><sup>12&nbsp;</sup> جِس کے پاس بَیٹا ہے اُس کے پاس زِندگی ہے اور جِس کے پاس الوکیم کا بَیٹا نہِیں اُس کے پاس زِندگی بھی نہِیں۔</p>
<p class="bible"><sup>13&nbsp;</sup> مَیں نے تُم کو جو الوکیم کے بَیٹے کے نام پر اِیمان لائے ہو یہ باتیں اِس لِئے لِکھیں کہ تُمہیں معلُوم ہو کہ ہمیشہ کی زِندگی رکھتے ہو۔</p>
<p class="note">دیکھئے دانی ایل ۱۳:۷ ۔ ۱۴</p>
<p class="bible"><sup>14&nbsp;</sup> اور ہمیں جو اُس کے سامنے دِلیری ہے اُس کا سبب یہ ہے کہ اگر اُس کی مرضی کے مُوافِق کُچھ مانگتے ہیں تو وہ ہماری سُنتا ہے۔</p>
<p class="bible"><sup>15&nbsp;</sup> اور جب ہم جانتے ہیں کہ جو کُچھ ہم مانگتے ہیں وہ ہماری سُنتا ہے تو یہ بھی جانتے ہیں کہ جو کُچھ ہم نے اُس سے مانگا ہے وہ پایا ہے۔</p>
<p class="bible"><sup>16&nbsp;</sup> اگر کوئی اپنے بھائِی کو اَیسا گُناہ کرتے دیکھے جِس کا نتِیجہ مَوت نہ ہو تو دُعا کرے۔ الوکیم اُس کے وسِیلہ سے زِندگی بخشے گا۔ اُن ہی کو جِنہوں نے اَیسا گُناہ نہِیں کِیا جِس کا نتِیجہ مَوت ہو۔ گُناہ اَیسا بھی ہے جِس کا نتِیجہ مَوت ہے۔ اِس کی بابت دُعا کرنے کو مَیں نہِیں کہتا۔</p>
<p class="bible"><sup>17&nbsp;</sup> ہے تو ہر طرح کی ناراستی گُناہ مگر اَیسا گُناہ بھی ہے جِس کا نتِیجہ مَوت نہِیں۔</p>
<p class="bible"><sup>18&nbsp;</sup> ہم جانتے ہیں کہ جو کوئی الوکیم سے پَیدا ہُؤا ہے وہ گُناہ نہِیں کرتا بلکہ اُس کی حِفاظت وہ کرتا ہے جو الوکیم سے پَیدا ہُؤا اور وہ شرِیر اُسے چھُونے نہِیں پاتا۔</p>
<p class="bible"><sup>19&nbsp;</sup> ہم جانتے ہیں کہ ہم الوکیم سے ہیں اور ساری دُنیا اُس شرِیر کے قبصہ میں پڑی ہُوئی ہے۔</p>
<p class="bible"><sup>20&nbsp;</sup> اور یہ بھی جانتے ہیں کہ الوکیم کا بَیٹا آگیا ہے اور اُس نے ہمیں سَمَجھ بخشی ہے تاکہ اُس کو جو حقِیقی ہے جانیں اور ہم اُس میں جو حقِیقی ہے یعنی اُس کے بَیٹے  پیغمبر عیسیٰ المسیحﷺ  میں ہیں۔ حقِیقی الوکیم اور ہمیشہ کی زِندگی یہی ہے۔</p>
<p class="bible"><sup>21&nbsp;</sup> اَے بچّو! اپنے آپ کو بُتوں سے بَچائے رکھّو۔</p>
</div>
<a href="#urdu/chapter/book62--chapter4.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا ۱ <bdo> 5</span>
</p>
