<a href="#urdu/chapter/book52--chapter3.txt"><span class="icon icon-back"></span></a><span class="bible_book_rtl"><bdo dir="rtl">  تھِسلُنیکیوں ۱<bdo> 4</span>
<a href="#urdu/chapter/book52--chapter5.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>غرض اَے بھائِیو! ہم تُم سے دَرخواست کرتے ہیں اور ھادون پیغمبر عیسیٰ المسیحﷺ میں تُمہیں نصِیحت کرتے ہیں کہ جِس طرح تُم نے ہم سے مُناسِب چال چلنے اور الوکیم کو خُوش کرنے کی تعلِیم پائی اور جِس طرح تُم چلتے بھی ہو اُسی طرح اَور ترقّی کرتے جاؤ۔</p>
<p class="bible"><sup>2&nbsp;</sup> کِیُونکہ تُم جانتے ہو کہ ہم نے تُم کو ھادون پیغمبر عیسیٰ المسیحﷺ کی طرف سے کیا کیا حُکم پہُنچائے۔</p>
<p class="bible"><sup>3&nbsp;</sup> چُنانچہ الوکیم کی مرضی یہ ہے کہ تُم پاک بنو یعنی حرامکاری سے بچے رہو۔</p>
<p class="bible"><sup>4&nbsp;</sup> اور ہر ایک تُم میں سے پاکیزگی اور عِزّت کے ساتھ اپنے ظرف کو حاصِل کرنا جانے۔</p>
<p class="bible"><sup>5&nbsp;</sup> نہ شہوت کے جوش سے اُن قَوموں کی مانِند جو الوکیم کو نہِیں جانتیں۔</p>
<p class="bible"><sup>6&nbsp;</sup> اور کوئی شَخص اپنے بھائِی کے ساتھ اِس امر میں زِیادتی اور دغا نہ کرے کِیُونکہ ھادون اِن سب کاموں کا بدلہ لینے والا ہے چُنانچہ ہم نے پہلے بھی تُم کو تنبِیہ کر کے جتا دِیا تھا۔</p>
<p class="bible"><sup>7&nbsp;</sup> اِس لِئے کہ الوکیم نے ہم کو ناپاکی کے لِئے نہِیں بلکہ پاکیزگی کے لِئے بُلایا۔</p>
<p class="bible"><sup>8&nbsp;</sup> پَس جو نہِیں مانتا وہ آدمِی کو نہِیں بلکہ الوکیم کو نہِیں مانتا جو تُم کو اپنا پاک رُوح دیتا ہے۔</p>
<p class="bible"><sup>9&nbsp;</sup> مگر برادرانہ محبّت کی بابت تُمہیں کُچھ لِکھنے کی حاجت نہِیں کِیُونکہ تُم آپس میں محبّت کرنے کی الوکیم سے تعلِیم پا چُکے ہو۔</p>
<p class="bible"><sup>10&nbsp;</sup> اور تمام مکِدُنیہ کے سب بھائِیوں کے ساتھ اَیسا ہی کرتے ہو لیکِن اَے بھائِیو! ہم تُمہیں نصِیحت کرتے ہیں کہ ترقّی کرتے جاؤ۔</p>
<p class="bible"><sup>11&nbsp;</sup> اور جِس طرح ہم نے تُم کو حُکم دِیا چُپ چاپ رہنے اور اپنا کاروبار کرنے اور اپنے ہاتھوں سے محنت کرنے کی ہِمّت کرو۔</p>
<p class="bible"><sup>12&nbsp;</sup> تاکہ باہِر والوں کے ساتھ شایستگی سے برتاؤ کرو اور کِسی چِیز کے محُتاج نہ ہو۔</p>
<p class="bible"><sup>13&nbsp;</sup> اَے بھائِیو! ہم نہِیں چاہتے کہ جو سوتے ہیں اُن کی بابت تُم ناواقِف رہو تاکہ اَوروں کی مانِند جو نااُمِید ہیں غم نہ کرو۔</p>
<p class="bible"><sup>14&nbsp;</sup> کِیُونکہ جب ہمیں یہ یقِین ہے کہ پیغمبر عیسیٰ المسیحﷺ مر گیا اور جی اُٹھا تو اُسی طرح الوکیم اُن کو بھی جو سو گئے ہیں پیغمبر عیسیٰ المسیحﷺ کے وسِیلہ سے اُسی کے ساتھ لے آئے گا۔</p>
<p class="bible"><sup>15&nbsp;</sup> چُنانچہ ہم تُم سے ھادون کے کلام کے مُطابِق کہتے ہیں کہ ہم جو زِندہ ہیں اور ھادون کے آنے تک باقی رہیں گے سوئے ہُوؤں سے ہرگِز آگے نہ بڑھیں گے۔</p>
<p class="bible"><sup>16&nbsp;</sup> کِیُونکہ ھادون خُود آسمان سے للکار اور مُقّرب فرِشتہ کی آواز اور الوکیم کے نرسِنگے کے ساتھ اُتر آئے گا اور پہلے تو وہ جو مسِیح میں مُوئے جی اُٹھیں گے۔</p>
<p class="bible"><sup>17&nbsp;</sup> پھِر ہم جو زِندہ باقی ہوں گے اُن کے ساتھ بادلوں پر اُٹھائے جائیں گے تاکہ ہوا میں ھادون کا اِستقبال کریں اور اِس طرح ہمیشہ ھادون کے ساتھ رہیں گے۔</p>
<p class="bible"><sup>18&nbsp;</sup> پَس تُم اِن باتوں سے ایک دُوسرے کو تسلّی دِیا کرو۔</p>
</div>
<a href="#urdu/chapter/book52--chapter3.txt"><span class="icon icon-back"></span></a><span class="bible_book_rtl"><bdo dir="rtl">  تھِسلُنیکیوں ۱<bdo> 4</span>
<a href="#urdu/chapter/book52--chapter5.txt"><span class="icon icon-forward"></span></a></p>
