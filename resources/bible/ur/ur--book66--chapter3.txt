<a href="#urdu/chapter/book66--chapter2.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 3</span>
<a href="#urdu/chapter/book66--chapter4.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور سردِیس کی نئی تخلیق کی مسجد کے فرِشتہ کو یہ لِکھ کہ جِس کے پاس الوکیم کی سات رُوحیں ہیں اور سات سِتارے ہیں وہ یہ فرماتا ہے کہ مَیں تیرے کاموں کو جانتا ہُوں کہ تُو زِندہ کہلاتا ہے اور ہے مُردہ۔</p>
<p class="bible"><sup>2&nbsp;</sup> جاگتا رہ اور اُن چِیزوں کو جو باقی ہیں اور جو مِٹنے کو تھِیں مضبُوط کر کِیُونکہ مَیں نے تیرے کِسی کام کو اپنے الوکیم کے نزدِیک پُورا نہِیں پایا۔</p>
<p class="bible"><sup>3&nbsp;</sup> پَس یاد کر کہ تُو نے کِس طرح تعلِیم پائی اور سُنی تھی اور اُس پر قائِم رہ اور تَوبہ کر اور اگر تُو جاگتا نہ رہے گا تو مَیں چور کی طرح آ جاؤں گا اور تُجھے ہرگِز معلُوم نہ ہوگا کہ کِس وقت تُجھ پر آ پڑُوں گا۔</p>
<p class="bible"><sup>4&nbsp;</sup> البتّہ سردِیس میں تیرے ہاں تھوڑے سے اَیسے شَخص ہیں جِنہوں نے اپنی پوشاک آلُودہ نہِیں کی۔ وہ سفید پوشاک پہنے ہُوئے میرے ساتھ سَیر کریں گے کِیُونکہ وہ اِس لائِق ہیں۔</p>
<p class="bible"><sup>5&nbsp;</sup> جو غالِب آئے اُسے اِسی طرح سفید پوشاک پہنائی جائے گی اور مَیں اُس کا نام کِتابِ حیات سے ہرگِز نہ کاٹُوں گا بلکہ اپنے باپ اور اُس کے فرِشتوں کے سامنے اُس کے نام کا اِقرار کرُوں گا۔</p>
<p class="bible"><sup>6&nbsp;</sup> جِس کے کان ہوں وہ سُنے کہ رُوح نئی تخلیق کی مسجدؤں سے کیا فرماتا ہے۔</p>
<p class="bible"><sup>7&nbsp;</sup> اور فِلدِلفیہ کی نئی تخلیق کی مسجد کے فرِشتہ کو یہ لِکھ کہ جو قُدُّوس اور برحق ہے اور داؤد کی کُنجی رکھتا ہے جِس کے کھولے ہُوئے کو کوئی بند نہِیں کرتا اور بند کِئے ہُوئے کو کوئی کھولتا نہِیں وہ یہ فرماتا ہے کہ۔</p>
<p class="bible"><sup>8&nbsp;</sup> مَیں تیرے کاموں کو جانتا ہُوں (دیکھ مَیں نے تیرے سامنے ایک دروازہ کھول رکھّا ہے۔ کوئی اُسے بند نہِیں کر سکتا) کہ تُجھ میں تھوڑا سا زور ہے اور تُو نے میرے کلام پر عمل کِیا ہے اور میرے نام کا اِنکار نہِیں کِیا۔</p>
<p class="bible"><sup>9&nbsp;</sup> دیکھ مَیں شَیطان کے اُن جماعت والوں کو تیرے قابُو میں کر دُوں گا جو اپنے آپ کو یہُودی کہتے ہیں اور ہیں نہِیں بلکہ جھُوٹ بولتے ہیں۔ دیکھ مَیں اَیسا کرُوں گا کہ وہ آ کر تیرے پاؤں میں سِجدہ کریں گے اور جانیں گے کہ مُجھے تُجھ سے محبّت ہے۔</p>
<p class="bible"><sup>10&nbsp;</sup> چُونکہ تُو نے میرے صبر کے کلام پر عمل کِیا ہے اِس لِئے مَیں بھی آزمایش کے اُس وقت تیری حِفاظت کرُوں گا جو زمِین کے رہنے والوں کے آزمانے کے لِئے تمام دُنیا پر آنے والا ہے۔</p>
<p class="bible"><sup>11&nbsp;</sup> مَیں جلد آنے والا ہُوں۔ جو کُچھ تیرے پاس ہے اُسے تھامے رہ تاکہ کوئی تیرا تاج نہ چھِین لے۔</p>
<p class="bible"><sup>12&nbsp;</sup> جو غالِب آئے مَیں اُسے اپنے الوکیم کے مَقدِس میں ایک سُتُون بناؤں گا۔ وہ پھِر کبھی باہِر نہ نِکلے گا اور مَیں اپنے الوکیم کا نام اور اپنے الوکیم کے شہر یعنی اُس نئے یروشلِیم کا نام جو میرے الوکیم کے پاس سے آسمان سے اُترنے والا ہے اور اپنا نیا نام اُس پر لِکھُوں گا۔</p>
<p class="bible"><sup>13&nbsp;</sup> جِس کے کان ہوں وہ سُنے کہ رُوح نئی تخلیق کی مسجدؤں سے کیا فرماتا ہے۔</p>
<p class="bible"><sup>14&nbsp;</sup> اور لَودِیکیہ کی نئی تخلیق کی مسجد کے فرِشتہ کو یہ لِکھ کہ جو آمِین اور سَچّا اور برحق گواہ اور الوکیم کی خِلقَت کا مبدا ہے وہ یہ فرماتا ہے کہ۔</p>
<p class="bible"><sup>15&nbsp;</sup> مَیں تیرے کاموں کو جانتا ہُوں کہ نہ تُو سرد ہے نہ گرم۔ کاش کہ تُو سرد یا گرم ہوتا۔</p>
<p class="bible"><sup>16&nbsp;</sup> پَس چُونکہ تُو نہ تو گرم ہے نہ سرد بلکہ نِیم گرم ہے اِس لِئے مَیں تُجھے اپنے مُنہ سے نِکال پھینکنے کو ہُوں۔</p>
<p class="bible"><sup>17&nbsp;</sup> اور چُونکہ تُو کہتا ہے کہ مَیں دَولتمند ہُوں اور مالدار بن گیا ہُوں اور کِسی چِیز کا محتاج نہِیں اور یہ نہِیں جانتا کہ تُو کمبخت اور خوار اور غرِیب اور اَندھا اور ننگا ہے۔</p>
<p class="bible"><sup>18&nbsp;</sup> اِس لِئے مَیں تُجھے صلاح دیتا ہُوں کہ مُجھ سے آگ میں تپایا ہُؤا سونا خرِید لے تاکہ دَولتمند ہو جائے اور سفید پوشاک لے تاکہ تُو اُسے پہن کر ننگے پن کے ظاہِر ہونے کی شرمِندگی نہ اُٹھائے اور آنکھوں میں لگانے کے لِئے سُرمہ لے تاکہ تُو بِینا ہو جائے۔</p>
<p class="bible"><sup>19&nbsp;</sup> مَیں جِن جِن کو عزِیز رکھتا ہُوں اُن سب کو ملامت اور تنبِیہ کرتا ہُوں۔ پَس سرگرم ہو اور تَوبہ کر۔</p>
<p class="bible"><sup>20&nbsp;</sup> دیکھ مَیں دروازہ پر کھڑا ہُؤا کھٹکھٹاتا ہُوں۔ اگر کوئی میری آواز سُن کر دروازہ کھولے گا تو مَیں اُس کے پاس اَندر جا کر اُس کے ساتھ کھانا کھاؤں گا اور وہ میرے ساتھ۔</p>
<p class="bible"><sup>21&nbsp;</sup> جو غالِب آئے مَیں اُسے اپنے ساتھ اپنے تخت پر بِٹھاؤں گا جِس طرح مَیں غالِب آ کر اپنے باپ کے ساتھ اُس کے تخت پر بَیٹھ گیا۔</p>
<p class="bible"><sup>22&nbsp;</sup> جِس کے کان ہوں وہ سُنے کہ رُوح نئی تخلیق کی مسجدؤں سے کیا فرماتا ہے۔</p>
</div>
<a href="#urdu/chapter/book66--chapter2.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 3</span>
<a href="#urdu/chapter/book66--chapter4.txt"><span class="icon icon-forward"></span></a></p>
