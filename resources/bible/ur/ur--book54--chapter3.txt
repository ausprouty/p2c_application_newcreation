<a href="#urdu/chapter/book54--chapter2.txt"><span class="icon icon-back"></span></a><span class="bible_book_rtl"><bdo dir="rtl"> تیمِتھُیس ۱ <bdo> 3</span>
<a href="#urdu/chapter/book54--chapter4.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>یہ بات سَچ ہے کہ جو شَخص نِگہبان کا عُہدہ چاہتا ہے وہ اچھّے کام کی خواہِش کرتا ہے۔</p>
<p class="bible"><sup>2&nbsp;</sup> پَس نِگہبان کو بے اِلزام۔ ایک بِیوی کا شَوہر۔ پرہیزگار۔ مُتّقی۔ شایستہ۔ مُسافرپرور اور تعلِیم دینے کے لائِق ہونا چاہئے۔</p>
<p class="bible"><sup>3&nbsp;</sup> نشہ میں غُل مچانے والا یا مار پِیٹ کرنے والا نہ ہو بلکہ حلِیم ہو۔ نہ تکراری نہ زردوست۔</p>
<p class="bible"><sup>4&nbsp;</sup> اپنے گھر کا بخُوبی بندوبست کرتا ہو اور اپنے بچّوں کو کمال سنجِیدگی سے تابِع رکھتا ہو۔</p>
<p class="bible"><sup>5&nbsp;</sup> (جب کوئی اپنے گھر ہی کا بندوبست کرنا نہِیں جانتا تو الوکیم کی کلِیسیا کی خَبرگِیری کیونکر کرے گا؟)</p>
<p class="bible"><sup>6&nbsp;</sup> نَومُرید نہ ہو تاکہ تکبُّر کر کے کہِیں اِبلِیس کی سی سزا نہ پائے۔</p>
<p class="bible"><sup>7&nbsp;</sup> اور باہِر والوں کے نزدِیک بھی نیک نام ہونا چاہئے تاکہ ملامت میں اور اِبلِیس کے پھندے میں نہ پھنسے۔</p>
<p class="bible"><sup>8&nbsp;</sup> اِسی طرح خادِموں کو بھی سنجِیدہ ہونا چاہئے۔ دو زبان اور شرابی اور ناجائِز نفع کے لالچی نہ ہوں۔</p>
<p class="bible"><sup>9&nbsp;</sup> اور اِیمان کے بھید کو پاک دِل میں حِفاظت سے رکھّیں۔</p>
<p class="bible"><sup>10&nbsp;</sup> اور یہ بھی پہلے آزمائے جائیں۔ اِس کے بعد اگر بے اِلزام ٹھہریں تو خِدمت کا کام کریں۔</p>
<p class="bible"><sup>11&nbsp;</sup> اِسی طرح عَورتوں کو بھی سنجِیدہ ہونا چاہئے۔ تہُمت لگانے والی نہ ہوں بلکہ پرہیزگار اور سب باتوں میں اِیماندار ہوں۔</p>
<p class="bible"><sup>12&nbsp;</sup> خادِم ایک ایک بِیوی کے شوہر ہوں اور اپنے اپنے بچّوں اور گھروں کا بخُوبی بندوبست کرتے ہوں۔</p>
<p class="bible"><sup>13&nbsp;</sup> کِیُونکہ جو خِدمت کا کام بخُوبی انجام دیتے ہیں وہ اپنے لِئے اچھّا مرتبہ اور اُس اِیمان میں جو المسیح پیغمبر عیسیٰ المسیحﷺ پر ہے بڑی دِلیری حاصِل کرتے ہیں۔</p>
<p class="bible"><sup>14&nbsp;</sup> مَیں تیرے پاس جلد آنے کی اُمِید کرنے پر بھی یہ باتیں تُجھے اِس لِئے لِکھتا ہُوں۔</p>
<p class="bible"><sup>15&nbsp;</sup> کہ اگر مُجھے آنے میں دیر ہو تو مُجھے معلُوم ہو جائے کہ الوکیم کے گھر یعنی زِندہ الوکیم کی کلِیسیا میں جو حق کا سُتُون اور بُنیاد ہے کیونکر برتاؤ کرنا چاہئے۔</p>
<p class="bible"><sup>16&nbsp;</sup> اِس میں کلام نہِیں کہ دِینداری کا بھید بڑا ہے یعنی وہ جو جِسم میں ظاہِر ہُؤا اور رُوح میں راستباز ٹھہرا اور فرِشتوں کو دِکھائی دِیا اور غَیرقَوموں میں اُس کی منادی ہُوئی اور دُنیا میں اُس پر اِیمان لائے اور جلال میں اُوپر اُٹھایا گیا۔</p>
</div>
<a href="#urdu/chapter/book54--chapter2.txt"><span class="icon icon-back"></span></a><span class="bible_book_rtl"><bdo dir="rtl"> تیمِتھُیس ۱ <bdo> 3</span>
<a href="#urdu/chapter/book54--chapter4.txt"><span class="icon icon-forward"></span></a></p>
