<a href="#urdu/chapter/book47--chapter9.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 10</span>
<a href="#urdu/chapter/book47--chapter11.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>مَیں پَولُس جو تُمہارے رُوبرُو عاجِز اور پِیٹھ پِچھے تُم پر دِلیر ہُوں المسیح کا حِلم اور نرمی یاد دِلا کر خُود تُم سے اِلتماس کرتا ہُوں۔</p>
<p class="bible"><sup>2&nbsp;</sup> بلکہ مِنّت کرتا ہُوں کہ مُجھے حاضِر ہوکر اُس بےباکی کے ساتھ دِلیر نہ ہونا پڑے جِس سے مَیں بعض لوگوں پر دِلیر ہونے کا قصد رکھتا ہُوں جو ہمیں یُوں سَمَجھتے ہیں کہ ہم جِسم کے مُطابِق زِندگی گُذارتے ہیں۔</p>
<p class="bible"><sup>3&nbsp;</sup> کِیُونکہ ہم اگرچہ جِسم میں زِندگی گُذارتے ہیں مگر جِسم کے طَور پر لڑتے نہِیں۔</p>
<p class="bible"><sup>4&nbsp;</sup> اِس لِئے کہ ہماری لڑائی کے ہتھیار جِسمانی نہِیں بلکہ الوکیم کے نزدِیک قلعوں کو ڈھا دینے کے قابِل ہیں۔</p>
<p class="bible"><sup>5&nbsp;</sup> چُنانچہ ہم تصّوُرات اور ہر ایک اُونچی چِیز کو جو الوکیم کی پہچان کے برخِلاف سر اُٹھائے ہُوئے ہے ڈھا دیتے ہیں اور ہر ایک خیال کو قَید کر کے المسیح کا فرمانبردار بنا دیتے ہیں۔</p>
<p class="bible"><sup>6&nbsp;</sup> اور ہم تیّار ہیں کہ جب تُمہاری فرمانبرداری پُوری ہو تو ہر طرح کی نافرمانی کا بدلہ لیں۔</p>
<p class="bible"><sup>7&nbsp;</sup> تُم اُن چِیزوں پر نظر کرتے ہو جو آنکھوں کے سامنے ہیں۔ اگر کِسی کو اپنے آپ پر یہ بھروسا ہے کہ وہ المسیح کا ہے تو اپنے دِل میں یہ بھی سوچ لے کہ جَیسے وہ المسیح کا ہے وَیسے ہی ہم بھی ہیں۔</p>
<p class="bible"><sup>8&nbsp;</sup> کِیُونکہ اگر مَیں اِس اِختیّار پر کُچھ زِیادہ فخر بھی کرُوں جو ھادون نے تُمہارے بنانے کے لِئے دِیا ہے نہ کہ بِگاڑنے کے لِئے تو مَیں شرمِندہ نہ ہُوں گا۔</p>
<p class="bible"><sup>9&nbsp;</sup> یہ مَیں اِس لِئے کہتا ہُوں کہ خطوں کے ذرِیعہ سے تُم کو ڈرانے والا نہ ٹھہرُوں۔</p>
<p class="bible"><sup>10&nbsp;</sup> کِیُونکہ کہتے ہیں کہ اُس کے خط تو البتّہ مُؤثّر اور زبردست ہیں لیکِن جب خُود مَوجُود ہوتا ہے تو کمزور سا معلُوم ہوتا ہے اور اُس کی تقرِیر لچر ہے۔</p>
<p class="bible"><sup>11&nbsp;</sup> پَس اَیسا کہنے والا سَمَجھ رکھّے کہ جَیسا پِیٹھ پِیچھے خطوں میں ہمارا کلام ہے وَیسا ہی مَوجُودگی کے وقت ہمارا کام بھی ہوگا۔</p>
<p class="bible"><sup>12&nbsp;</sup> کِیُونکہ ہماری یہ جُرأت نہِیں کہ اپنے آپ کو اُن چند شَخصوں میں شُمار کریں یا اُن سے کُچھ نِسبت دیں جو اپنی نیک نامی جتاتے ہیں لیکِن وہ خُود اپنے آپ کو آپس میں وزن کر کے اور اپنے آپ کو ایک دُوسرے سے نِسبت دے کر نادان ٹھہرتے ہیں۔</p>
<p class="bible"><sup>13&nbsp;</sup> لیکِن ہم اندازہ سے زِیادہ فخر نہ کریں گے بلکہ اُسی علاقہ کے اندازہ کے مُوافِق جو الوکیم نے ہمارے لِئے مُقرّر کِیا ہے۔ جِس میں تُم بھی آگئے ہو۔</p>
<p class="bible"><sup>14&nbsp;</sup> کِیُونکہ ہم اپنے آپ کو حدّ سے زِیادہ نہِیں بڑھاتے جَیسے کے تُم تک نہ پہُنچنے کی صُورت میں ہوتا بلکہ ہم المسیح کی خُوشخَبری دیتے ہُوئے تُم تک پہُنچ گئے تھے۔</p>
<p class="bible"><sup>15&nbsp;</sup> اور ہم اندازہ سے زِیادہ یعنی اَوروں کی محنتوں پر فخر نہِیں کرتے لیکِن اُمِیدوار ہیں کہ جب تُمہارے اِیمان میں ترقّی ہو تو ہم تُمہارے سبب سے اپنے علاقہ کے مُوافِق اَور بھی بڑھیں۔</p>
<p class="bible"><sup>16&nbsp;</sup> تاکہ تُمہاری سَرحَد سے پرے خُوشخَبری پہُنچا دیں نہ کہ غَیر کے علاقہ میں بنی بنائی چِیزوں پر فخر کریں۔</p>
<p class="bible"><sup>17&nbsp;</sup> غرض جو فخر کرے وہ ھادون پر فخر کرے۔</p>
<p class="bible"><sup>18&nbsp;</sup> کِیُونکہ جو اپنی نیک نامی جتاتا ہے وہ مقبُول نہِیں بلکہ جِس کو ھادون نیک نام ٹھہراتا ہے وُہی مقبُول ہے۔</p>
</div>
<a href="#urdu/chapter/book47--chapter9.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 10</span>
<a href="#urdu/chapter/book47--chapter11.txt"><span class="icon icon-forward"></span></a></p>
