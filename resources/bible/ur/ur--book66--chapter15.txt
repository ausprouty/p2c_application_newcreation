<a href="#urdu/chapter/book66--chapter14.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 15</span>
<a href="#urdu/chapter/book66--chapter16.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پھِر مَیں نے آسمان پر ایک اَور بڑا اور عجِیب نِشان یعنی سات فرِشتے ساتوں پِچھلی آفتوں کو لِئے ہُوئے دیکھے کِیُونکہ اِن آفتوں پر الوکیم کا قہر ختم ہو گیا ہے۔</p>
<p class="bible"><sup>2&nbsp;</sup> پھِر مَیں نے شِیشہ کا سا ایک سَمَندَر دیکھا جِس میں آگ مِلی ہُوئی تھی اور جو اُس حَیوان اور اُس کے بُت اور اُس کے نام کے عدد پر غالِب آئے تھے اُن کو اُس شِیشہ کے سَمَندَر کے پاس الوکیم کی بربطیں لِئے کھڑے ہُوئے دیکھا۔</p>
<p class="bible"><sup>3&nbsp;</sup> اور وہ الوکیم کے بندہ مُوسیٰ کا گِیت اور برّہ کا گِیت گا گا کر کہتے تھے اَے ھادون الوکیم۔ قادِرِ مُطلَق! تیرے کام بڑے اور عجِیب ہیں۔ اَے ازلی بادشاہ! تیری راہیں راست اور دُرُست ہیں۔</p>
<p class="bible"><sup>4&nbsp;</sup> اَے ھادون! کَون تُجھ سے نہ ڈرے گا؟ اور کَون تیرے نام کی تمجِید نہ کرے گا؟ کِیُونکہ صِرف تُو ہی قُدُّوس ہے اور سب قَومیں آ کر تیرے سامنے سِجدہ کریں گی کِیُونکہ تیرے اِنصاف کے کام ظاہِر ہوگئے ہیں۔</p>
<p class="bible"><sup>5&nbsp;</sup> اِن باتوں کے بعد مَیں نے دیکھا کہ شہادت کے خَیمہ کا مَقدِس آسمان میں کھولا گیا۔</p>
<p class="bible"><sup>6&nbsp;</sup> اور وہ ساتوں فرِشتے جِن کے پاس ساتوں آفتیں تھِیں آبدار اور چمکدار جواہِر سے آراستہ اور سِینوں پر سُنہری سِینہ بند باندھے ہُوئے مَقدِس سے نِکلے۔</p>
<p class="bible"><sup>7&nbsp;</sup> اور اُن چاروں جانداروں میں سے ایک نے سات سونے کے پیالے ابدُالآباد زِندہ رہنے والے الوکیم کے قہر سے بھرے ہُوئے اُن ساتوں فرِشتوں کو دِئے۔</p>
<p class="bible"><sup>8&nbsp;</sup> اور الوکیم کے جلال اور اُس کی قُدرت کے سبب سے مَقدِس دھُوئیں سے بھر گیا اور جب تک اُن ساتوں فرِشتوں کی ساتوں آفتیں ختم نہ ہو چُکِیں کوئی اُس مَقدِس میں داخِل نہ ہوسکا۔</p>
</div>
<a href="#urdu/chapter/book66--chapter14.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 15</span>
<a href="#urdu/chapter/book66--chapter16.txt"><span class="icon icon-forward"></span></a></p>
