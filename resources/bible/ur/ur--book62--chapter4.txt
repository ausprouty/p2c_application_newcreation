<a href="#urdu/chapter/book62--chapter3.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا ۱ <bdo> 4</span>
<a href="#urdu/chapter/book62--chapter5.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اَے عِزیزو! ہر ایک رُوح کا یقِین نہ کرو بلکہ رُوحوں کو آماؤ کہ وہ الوکیم کی طرف سے ہیں یا نہِیں کِیُونکہ بہُت سے جھُوٹے نبی دُنیا میں نِکل کھڑے ہُوئے ہیں۔</p>
<p class="bible"><sup>2&nbsp;</sup> الوکیم کے رُوح کو تُم اِس طرح پہچان سکتے ہو کہ جو کوئی رُوح اِقرار کرے کہ  پیغمبر عیسیٰ المسیحﷺ  مُجّسم ہوکر آیا ہے وہ الوکیم کی طرف سے ہے۔</p>
<p class="bible"><sup>3&nbsp;</sup> اور جو کوئی رُوح  پیغمبر عیسیٰ المسیحﷺ  کا اِقرار نہ کرے وہ الوکیم کی طرف سے نہِیں اور یہی مُخالِفِ مسِیح کی رُوح ہے جِس کی خَبر تُم سُن چُکے ہو کہ وہ آنے والی ہے بلکہ اَب بھی دُنیا میں موجُود ہے۔</p>
<p class="bible"><sup>4&nbsp;</sup> اَے بچّو! تُم الوکیم سے ہو اور اُن پر غالِب آگئے ہو کِیُونکہ جو تُم میں ہے وہ اُس سے بڑا ہے جو دُنیا میں ہے۔</p>
<p class="bible"><sup>5&nbsp;</sup> وہ دُنیا سے ہیں۔ اِس واسطے دُنیا کی سی کہتے ہیں اور دُنیا اُن کی سُنتی ہے۔</p>
<p class="bible"><sup>6&nbsp;</sup> ہم الوکیم سے ہیں۔ جو الوکیم کو جانتا ہے وہ ہماری سُنتا ہے۔ جو الوکیم سے نہِیں وہ ہماری نہِیں سُنتا۔ اِسی سے ہم حق کی رُوح اور گُمراہی کی رُوح کو پہچان لیتے ہیں۔</p>
<p class="bible"><sup>7&nbsp;</sup> اَے عِزیزو! آؤ ہم ایک دُوسرے سے محبّت رکھّیں کِیُونکہ محبّت الوکیم کی طرف سے ہے اور جو کوئی محبّت رکھتا ہے وہ الوکیم سے پَیدا ہُؤا ہے اور الوکیم کو جانتا ہے۔</p>
<p class="bible"><sup>8&nbsp;</sup> جو محبّت نہِیں رکھتا وہ الوکیم کو نہِیں جانتا کِیُونکہ الوکیم محبّت ہے۔</p>
<p class="bible"><sup>9&nbsp;</sup> جو محبّت الوکیم کو ہم سے ہے وہ اِس سے ظاہِر ہُوئی کہ الوکیم نے اپنے اِکلوتے بَیٹے</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="note">کو دُنیا میں بھیجا ہے تاکہ ہم اُس کے سبب سے زِندہ رہیں۔</p>
<p class="bible"><sup>10&nbsp;</sup> محبّت اِس میں نہِیں کہ ہم نے الوکیم سے محبّت کی بلکہ اِس میں ہے کہ اُس نے ہم سے محبّت کی اور ہمارے گُناہوں کے کفّارہ کے لِئے اپنے بَیٹے کو بھیجا۔</p>
<p class="bible"><sup>11&nbsp;</sup> اَے عِزیزو! جب الوکیم نے ہم سے اَیسی محبّت کی تو ہم پر بھی ایک دُوسرے سے محبّت رکھنا فرض ہے۔</p>
<p class="bible"><sup>12&nbsp;</sup> الوکیم کو کبھی کِسی نے نہِیں دیکھا۔ اگر ہم ایک دُوسرے سے محبّت رکھتے ہیں تو الوکیم ہم میں رہتا ہے اور اُس کی محبّت ہمارے دِل میں کامِل ہو گئی ہے۔</p>
<p class="bible"><sup>13&nbsp;</sup> چُونکہ اُس نے اپنے رُوح میں سے ہمیں دِیا ہے اِس سے ہم جانتے ہیں کہ ہم اُس میں قائِم رہتے ہیں اور وہ ہم میں۔</p>
<p class="bible"><sup>14&nbsp;</sup> اور ہم نے دیکھ لِیا ہے اور گواہی دیتے ہیں کہ باپ نے بَیٹے کو دُنیا کا مُنّجی کر کے بھیجا ہے۔</p>
<p class="bible"><sup>15&nbsp;</sup> جو کوئی اِقرار کرتا ہے کہ  پیغمبر عیسیٰ المسیحﷺ  الوکیم کا بَیٹا ہے الوکیم اُس میں رہتا ہے اور وہ الوکیم میں۔</p>
<p class="bible"><sup>16&nbsp;</sup> جو محبّت الوکیم کو ہم سے ہے اُس کو ہم جان گئے اور ہمیں اُس کا یقِین ہے۔ الوکیم محبّت ہے اور جو محبّت میں قائِم رہتا ہے وہ الوکیم میں قائِم رہتا ہے اور الوکیم اُس میں قائِم رہتا ہے۔</p>
<p class="bible"><sup>17&nbsp;</sup> اِسی سبب سے محبّت ہم میں کامِل ہو گئی ہے تاکہ ہمیں عدالت کے دِن دِلیری ہو کِیُونکہ جَیسا وہ ہے وَیسے ہی دُنیا میں ہم بھی ہیں۔</p>
<p class="bible"><sup>18&nbsp;</sup> محبّت میں خَوف نہِیں ہوتا بلکہ کامِل محبّت خَوف کو دُور کر دیتی ہے کِیُونکہ خَوف سے عذاب ہوتا ہے اور کوئی خَوف کرنے والا محبّت میں کامِل نہِیں ہُؤا۔</p>
<p class="bible"><sup>19&nbsp;</sup> ہم اِس لِئے محبّت رکھتے ہیں کہ پہلے اُس نے ہم سے محبّت رکھّی۔</p>
<p class="bible"><sup>20&nbsp;</sup> اگر کوئی کہے کہ مَیں الوکیم سے محبّت رکھتا ہُوں اور وہ اپنے بھائِی سے عَداوَت رکھّے تو جھُوٹا ہے کِیُونکہ جو اپنے بھائِی سے جِسے اُس نے دیکھا ہے محبّت نہِیں رکھتا وہ الوکیم سے بھی جِسے اُس نے نہِیں دیکھا محبّت نہِیں رکھ سکتا۔</p>
<p class="bible"><sup>21&nbsp;</sup> اور ہم کو اُس کی طرف سے یہ حُکم مِلا ہے کہ جو کوئی الوکیم سے محبّت رکھتا ہے وہ اپنے بھائِی سے بھی محبّت رکھّے۔</p>
</div>
<a href="#urdu/chapter/book62--chapter3.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا ۱ <bdo> 4</span>
<a href="#urdu/chapter/book62--chapter5.txt"><span class="icon icon-forward"></span></a></p>
