<a href="#urdu/chapter/book47--chapter5.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 6</span>
<a href="#urdu/chapter/book47--chapter7.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور ہم جو اُس کے ساتھ کام میں شرِیک ہیں یہ بھی اِلتماس کرتے ہیں کہ الوکیم کا فضل جو تُم پر ہُؤا بےفائِدہ نہ رہنے دو۔</p>
<p class="bible"><sup>2&nbsp;</sup> کِیُونکہ وہ فرماتا ہے کہ مَیں نے قُبُولیّت کے وقت تیری سُن لی اور نِجات کے دِن تیری مدد کی۔ دیکھو اَب قُبُولیّت کا وقت ہے۔ دیکھو یہ نِجات کا دِن ہے۔</p>
<p class="bible"><sup>3&nbsp;</sup> ہم کِسی بات میں ٹھوکر کھانے کا کوئی مَوقع نہِیں دیتے تاکہ ہماری خِدمت پر حرف نہ آئے۔</p>
<p class="bible"><sup>4&nbsp;</sup> بلکہ الوکیم کے خادِموں کی طرح ہر بات سے اپنی خُوبی ظاہِر کرتے ہیں۔ بڑے صبر سے۔ مُصِیبت سے۔ اِحتیاج سے۔ تنگی سے۔</p>
<p class="bible"><sup>5&nbsp;</sup> کوڑے کھانے سے۔ قَید ہونے سے۔ ہنگاموں سے۔ محنتوں سے۔ بیداری سے۔ فاقوں سے۔</p>
<p class="bible"><sup>6&nbsp;</sup> پاکِیزگی سے۔ عِلم سے۔ تحمُّل سے۔ مہربانی سے۔ رُوحُ القدُس سے۔ بے رِیا محبّت سے۔</p>
<p class="bible"><sup>7&nbsp;</sup> کلام سے۔ الوکیم کی قُدرت سے۔ راستبازی کے ہتھیاروں کے وسِیلہ سے جو دہنے بائیں ہیں۔</p>
<p class="bible"><sup>8&nbsp;</sup> عِزّت اور بے عِزّتی کے وسِیلہ سے۔ بدنامی اور نیک نامی کے وسِیلہ سے گو گُمراہ کرنے والے معلُوم ہوتے ہیں پھِر بھی سَچّے ہیں۔</p>
<p class="bible"><sup>9&nbsp;</sup> گُمناموں کی مانِند ہیں تو بھی مشہُور ہیں۔ مرتے ہُوؤں کی مانِند ہیں مگر دیکھو جِیتے ہیں۔ مار کھانے والوں کی مانِند ہیں مگر جان سے مارے نہِیں جاتے۔</p>
<p class="bible"><sup>10&nbsp;</sup> غمگِینوں کی مانِند ہیں لیکِن ہمیشہ خُوش رہتے ہیں۔ کنگالوں کی مانِند ہیں مگر بہُتیروں کو دَولتمند کر دیتے ہیں۔ ناداروں کی مانِند ہیں تَو بھی سب کُچھ رکھتے ہیں۔</p>
<p class="bible"><sup>11&nbsp;</sup> اَے کُرِنتھِیو! ہم نے تُم سے کھُل کر باتیں کِیں اور ہمارا دِل تُمہاری طرف سے کُشادہ ہوگیا۔</p>
<p class="bible"><sup>12&nbsp;</sup> ہمارے دِلوں میں تُمہارے لِئے تنگی نہِیں مگر تُمہارے دِلوں میں تنگی ہے۔</p>
<p class="bible"><sup>13&nbsp;</sup> پَس مَیں فرزند جان کر تُم سے کہتا ہُوں کہ تُم بھی اُس کے بدلہ میں کُشادہ دِل ہو جاؤ۔</p>
<p class="bible"><sup>14&nbsp;</sup> بے اِیمانوں کے ساتھ ناہموار جُوئے میں نہ جُتو کِیُونکہ راستبازی اور بے دِینی میں کیا میل جول؟ یا روشنی اور تارِیکی میں کیا شرِاکت؟</p>
<p class="bible"><sup>15&nbsp;</sup> المسیح کو بلِیعال کے ساتھ کیا مُوافقت؟ یا اِیماندار کا بے اِیمان سے کیا واسطہ؟</p>
<p class="bible"><sup>16&nbsp;</sup> اور الوکیم کے مَقدِس کو بُتوں سے کیا مُناسبت ہے؟ کِیُونکہ ہم زِندہ الوکیم کا مَقدِس ہیں۔ چُنانچہ الوکیم نے فرمایا ہے کہ مَیں اُن میں بسُوں گا اور اُن میں چلُوں پھِرُوں گا اور مَیں اُن کا الوکیم ہُوں گا اور وہ میری اُمّت ہوں گے۔</p>
<p class="bible"><sup>17&nbsp;</sup> اِس واسطے ھادون فرماتا ہے کہ اُن میں سے نِکل کر الگ رہو اور ناپاک چِیز کو نہ چھُوؤ تو مَیں تُم کو قُبُول کر لُوں گا۔</p>
<p class="bible"><sup>18&nbsp;</sup> اور تُمہارا باپ ہُوں گا اور تُم میرے بَیٹے بیٹِیاں ہوگے۔ یہ ھادون قادِرِ مُطلَق کا قَول ہے۔</p>
</div>
<a href="#urdu/chapter/book47--chapter5.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 6</span>
<a href="#urdu/chapter/book47--chapter7.txt"><span class="icon icon-forward"></span></a></p>
