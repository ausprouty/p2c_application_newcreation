<a href="#urdu/chapter/book4--chapter11.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 12</span>
<a href="#urdu/chapter/book4--chapter13.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور موسیٰ نے ایک کوشی عورت سے بیاہ کر لیاسو اس کوشی عورت کے سبب سے جسے موسیٰ نے بیاہ لیا تھا مریم اور ہارون اس کی بدگوئی کرنے لگے</p>
<p class="bible"><sup>2&nbsp;</sup> وہ کہنے لگے کہ کیا فقط تتراجراماتون نے صرف موسیٰ ہی سے باتیں کیں ہیں؟ کیا اس نے ہم سے باتیں نہیں کیں؟ اور تتراجراماتون نے یہ سنا۔</p>
<p class="bible"><sup>3&nbsp;</sup> اور موسیٰ تو روئے زمین کے سب آدمیوں سے زیادہ حلیم تھا</p>
<p class="bible"><sup>4&nbsp;</sup> سو تتراجراماتون نے ناگہان موسیٰ اور ہارون اور مریم سے کہا کہ تم تینوں نکل کر خیمہ اجتماع کے پاس حاضر ہو سو وہ تینوں وہاں آئے</p>
<p class="bible"><sup>5&nbsp;</sup> اور خدواند ابر کے ستون میں ہو کر اترا اور خیمہ کے دروازے پر کھڑے ہو کر ہارون اور مریم کو بلایا وہ دونوں پاس گئے</p>
<p class="bible"><sup>6&nbsp;</sup> تب اس نے کہا میری باتیں سنو اگر تم میں سے کوئی نبی ہو تو میں جو تتراجراماتون ہو ں اسے رویا میں دکھائی دونگا اور خواب میں اس سے باتیں کرونگا</p>
<p class="bible"><sup>7&nbsp;</sup> پر میرا خادم موسیٰ ایسا نہیں ہے وہ میرے سارے خاندان میں امانت دار ہے</p>
<p class="bible"><sup>8&nbsp;</sup> میں اس سے معموں میں نہیں بلکہ رو برو اور صریح طور پر باتیں کرتا ہوں اور اسے تتراجراماتون کا دیدار بھی نصیب ہوتا ہے سو تم کو میرے خادم موسیٰ کی بدگوئی کرتے ہوئے خوف کیوں نہ آیا</p>
<p class="bible"><sup>9&nbsp;</sup> اور تتراجراماتون کا غضب ان پر بھڑکا اور و ہ چلا گیا</p>
<p class="bible"><sup>10&nbsp;</sup> اور ابر خیمہ کے اوپر سے ہٹ گیا اور مریم کوڑھ سے برف کی مانند سفید ہوگئی اور ہارون نے جب مریم کی طرف نظر کی تو دیکھا کہ وہ کوڑھی ہوگئی ہے</p>
<p class="bible"><sup>11&nbsp;</sup> تب ہارون موسیٰ کو کہنے لگا کہ ہائے میرے مالک اس گناہ کو ہمارے سر نہ لگا کیونکہ ہم سے نادانی ہوئی اور ہم نے خطا کی</p>
<p class="bible"><sup>12&nbsp;</sup> اور مریم کو اس مرے ہوئے کی طرح نہ رہنے دے جسکا جسم اسکی پیدائش کے وقت ہی آدھا گلا ہو ہوتا ہے</p>
<p class="bible"><sup>13&nbsp;</sup> تب موسیٰ تتراجراماتون سے فریاد کرنے لگا کہ اے الوکیم میں تیری منت کرتا ہوں اسے شفا دے</p>
<p class="bible"><sup>14&nbsp;</sup> اور تتراجراماتون نے موسیٰ سے کہا کہ اگر اسکے باپ نے اس کے منہ پر فقط تھوکا ہی ہوتا تو کیا سات دن تک وہ شرمندہ نہ رہتی؟ سو وہ سات دن تک لشکر گاہ کے باہر بند رہے اس کے بعد وہ پھر اندر آنے پائے</p>
<p class="bible"><sup>15&nbsp;</sup> چنانچہ مریم ساتھ دن تک لشکر گاہ کے باہر بند رہی اور لوگوں نے جب تک وہ اندر آنے نہ پائی کوچ نہ کیا</p>
<p class="bible"><sup>16&nbsp;</sup> اس کے بعد وہ لوگ حصیرات سے روانہ ہوئے اور دشت فاران میں پہنچ کر انہوں نے ڈیرے ڈالے۔</p>
</div>
<a href="#urdu/chapter/book4--chapter11.txt"><span class="icon icon-back"></span></a><span class="bible_book_rtl"><bdo dir="rtl">گنتی<bdo> 12</span>
<a href="#urdu/chapter/book4--chapter13.txt"><span class="icon icon-forward"></span></a></p>
