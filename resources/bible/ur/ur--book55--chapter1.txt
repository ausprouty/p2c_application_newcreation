<span class="bible_book_rtl"><bdo dir="rtl"> تیمِتھُیس ۲<bdo> 1</span>
<a href="#urdu/chapter/book55--chapter2.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پَولُس کی طرف سے جو اُس زِندگی کے وعدہ کے مُوافِق جو المسیح پیغمبر عیسیٰ المسیحﷺ میں ہے الوکیم کی مرضی سے المسیح پیغمبر عیسیٰ المسیحﷺ کا رَسُول ہے۔</p>
<p class="bible"><sup>2&nbsp;</sup> پیارے فرزند تِمُتھیُس کے نام۔ فضل۔ رحم اور اِطمینان الوکیم باپ اور ہمارے ھادون المسیح پیغمبر عیسیٰ المسیحﷺ کی طرف سے تُجھے حاصِل ہوتا رہے۔</p>
<p class="bible"><sup>3&nbsp;</sup> جِس الوکیم کی عِبادت مَیں صاف دِل سے باپ دادا کے طَور پر کرتا ہُوں اُس کا شُکر ہے کہ اپنی دُعاؤں میں بِلاناغہ تُجھے یاد رکھتا ہُوں۔</p>
<p class="bible"><sup>4&nbsp;</sup> اور تیرے آنسوؤں کو یاد کر کے رات دِن تیری مُلاقات کا مُشتاق رہتا ہُوں تاکہ خُوشی سے بھر جاؤں۔</p>
<p class="bible"><sup>5&nbsp;</sup> اور مُجھے تیرا وہ بے رِیا اِیمان یاد دِلایا گیا ہے جو پہلے تیری نانی لوئِس اور تیری ماں یُونِیکے رکھتی تھِیں اور مُجھے یقِین ہے کہ تُو بھی رکھتا ہے۔</p>
<p class="bible"><sup>6&nbsp;</sup> اِسی سبب سے مَیں تُجھے یاد دِلاتا ہُوں کہ تُو الوکیم کی اُس نعمت کو چمکا دے جو میرے ہاتھ رکھنے کے باعِث تُجھے حاصِل ہے۔</p>
<p class="bible"><sup>7&nbsp;</sup> کِیُونکہ الوکیم نے ہمیں دہشت کی رُوح نہِیں بلکہ قُدرت اور تربیت کی رُوح دی ہے۔</p>
<p class="bible"><sup>8&nbsp;</sup> پَس ہمارے ھادون کی گواہی دینے سے اور مُجھ سے جو اُس کا قَیدی ہُوں شرم نہ کر بلکہ الوکیم کی قُدرت کے مُوافِق خُوشخَبری کی خاطِر میرے ساتھ دُکھ اُٹھا۔</p>
<p class="bible"><sup>9&nbsp;</sup> جِس نے ہمیں نِجات دی اور پاک بُلاوے سے بُلایا ہمارے کاموں کے مُوافِق نہِیں بلکہ اپنے خاص اِرادہ اور اُس فضل کے مُوافِق جو المسیح پیغمبر عیسیٰ المسیحﷺ میں ہم پر ازل سے ہُؤا۔</p>
<p class="bible"><sup>10&nbsp;</sup> مگر اَب ہمارے مُنّجی المسیح پیغمبر عیسیٰ المسیحﷺ کے ظُہُور سے ظاہِر ہُؤا جِس نے مَوت کو نِیست اور زِندگی اور بقا کو اُس خُوشخَبری کے وسِیلہ سے روشن کر دِیا۔</p>
<p class="bible"><sup>11&nbsp;</sup> جِس کے لِئے مَیں منادی کرنے والا اور رَسُول اور اُستاد مُقرّر ہُؤا۔</p>
<p class="bible"><sup>12&nbsp;</sup> اِسی باعِث سے مَیں یہ دُکھ بھی اُٹھاتا ہُوں لیکِن شرماتا نہِیں کِیُونکہ جِس کا مَیں نے یقِین کِیا ہے اُسے جانتا ہُوں اور مُجھے یقِین ہے کہ وہ میری امانت کی اُس دِن تک حِفاظت کر سکتا ہے۔</p>
<p class="bible"><sup>13&nbsp;</sup> جو صحیح باتیں تُو نے مُجھ سے سُنِیں اُس اِیمان اور محبّت کے ساتھ جو المسیح پیغمبر عیسیٰ المسیحﷺ میں ہے اُن کا خاکہ یاد رکھ۔</p>
<p class="bible"><sup>14&nbsp;</sup> رُوحُ القُدس کے وسِیلہ سے جو ہم میں بسا ہُؤا ہے اِس اچھّی امانت کی حِفاظت کر۔</p>
<p class="bible"><sup>15&nbsp;</sup> تُو یہ جانتا ہے کہ آسیہ کے سب لوگ مُجھ سے پھِر گئے۔ جِن میں سے فُوگِلُس اور ہر مُگِنیس ہیں۔</p>
<p class="bible"><sup>16&nbsp;</sup> ھادون اُنیسِفرُس کے گھرانے پر رحم کرے کِیُونکہ اُس نے بہُت دفعہ مُجھے تازہ دم کِیا اور میری قَید سے شرمِندہ نہ ہُؤا۔</p>
<p class="bible"><sup>17&nbsp;</sup> بلکہ جب وہ روما میں آیا تو کوشِش سے تلاش کر کے مُجھ سے مِلا۔</p>
<p class="bible"><sup>18&nbsp;</sup> (ھادون اُسے یہ بخشے کہ اُس دِن اُس پر ھادون کا رحم ہو) اور اُس نے اِفسُس میں جو جو خِدمتیں کِیں تُو اُنہِیں خُوب جانتا ہے۔</p>
</div>
<span class="bible_book_rtl"><bdo dir="rtl"> تیمِتھُیس ۲<bdo> 1</span>
<a href="#urdu/chapter/book55--chapter2.txt"><span class="icon icon-forward"></span></a></p>
