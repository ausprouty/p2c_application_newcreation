<a href="#urdu/chapter/book23--chapter13.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 14</span>
<a href="#urdu/chapter/book23--chapter15.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>کیونکہ تتراجراماتون یعقوب پر رحم فرمائیگا بلکہ وہ اسرائیل کو ہنوز برگزیدہ کرے گا اور انکو انکے ملک میں پھر قائم کریگا اور پردیسی ان کے ساتھ میل کرینگے اور یعقوب کے گھرانے سے مل جائینگے۔</p>
<p class="bible"><sup>2&nbsp;</sup> اور لوگ انکو لا کر انکے ملک میں پہچائینگے اوراسرائیل کا گھرانہ تتراجراماتون کی سر زمین میں انکا مالک ہو کر انکو غلام اور لونڈیاں بنائےگا کیونکہ وہ اپنے اسیرکرنے والوں کو اسیرکرینگے اور اپنے ظلم کرنے والوں پر حکومت کرینگے ۔</p>
<p class="bible"><sup>3&nbsp;</sup> اور یوں ہو گا کہ جب تتراجراماتون تیری محنت و مشقت سے اورسخت خدمت سےجو انہوں نے تجھ سے کرائی راحت بخشے گا۔</p>
<p class="bible"><sup>4&nbsp;</sup> تب توشاہ بابل کے خلاف یہ مثل لائیگا اور کہیگا کہ ظالم کیسا نابود ہو گیا! اور غاصب کیسا نیست ہوا ! ۔</p>
<p class="bible"><sup>5&nbsp;</sup> تتراجراماتون نے شریروں کا لٹھ یعنی بےانصاف حاکموں کاعصا توڑڈالا۔</p>
<p class="bible"><sup>6&nbsp;</sup> وہی جو لوگوں کو قہر سے مارتا رہا اورقوموں پر غضب کے ساتھ حکمرانی کرتا رہا اور کوئی روک نہ سکا ۔</p>
<p class="bible"><sup>7&nbsp;</sup> ساری زمین پر آرام و آسائش ہے ۔ وہ یکایک گیت گانے لگتے ہیں۔</p>
<p class="bible"><sup>8&nbsp;</sup> ہاں صنوبر کےدرخت اور لبنان کے دیودار تجھ پر یہ کہتے ہوئے خوشی کرتے ہیں کہ جب سے تو گرایا گیا تب سے کوئی کاٹنے والا ہماری طرف نہیں آیا۔</p>
<p class="bible"><sup>9&nbsp;</sup> پاتال نیچے سے تیرےسبب سے جنبش کھاتا ہے کہ تیرے آتے وقت تیرا استقبال کرے وہ تیرے لئےمردوں کو یعنی زمین کے سب سرادروں کو جگاتا ہے۔ وہ قوموں کے سب بادشاہوں کو ان کے تختوں پر سے اٹھا کھڑا کرتا ہے۔</p>
<p class="bible"><sup>10&nbsp;</sup> وہ سب تجھ سے کہیں گے کیا تو بھی ہماری مانند عاجز ہو گیا؟ تو ایسا ہو گیا جیسے ہم ہیں؟ ۔</p>
<p class="bible"><sup>11&nbsp;</sup> تیری شان و شوکت اور تیرے سازوں کی خوش آوازی پاتال میں اتاری گئی تیرے نیچے کپڑوں کا فرش ہوا اور کپڑے ہی تیرے بالا پوش بنے۔</p>
<p class="bible"><sup>12&nbsp;</sup> اےصبح کے روشن ستارے تو کیونکرآسمان سے گر پڑا! اے قوموں کر پست کرنے والے توکیونکر زمین پر ٹپکا گیا ! ۔</p>
<p class="bible"><sup>13&nbsp;</sup> تُو تو اپنے دل میں کہتا تھا کہ میں آسمان پر چڑھ جاونگا میں اپنے تخت کو خدا کے ستاروں سے بھی اونچا کرونگا اور میں شمالی اطراف میں جماعت کے پہاروں پربیٹھوں گا۔</p>
<p class="bible"><sup>14&nbsp;</sup> میں بادلوں سے بھی اوپر چڑھ جاونگا ۔ میں خدا تعالیٰ کی مانند ہونگا۔</p>
<p class="bible"><sup>15&nbsp;</sup> لیکن تو پاتال میں گڑھے کی تہہ میں اتارا جائیگا۔</p>
<p class="bible"><sup>16&nbsp;</sup> اور جنکی نظر تجھ پر پڑےگی تجھے غور سے دیکھ کر کہیں گے کیا یہ وہی شخص ہے جس نے زمین کو لرزایا اور مملکتوں کو ہلا دیا۔</p>
<p class="bible"><sup>17&nbsp;</sup> جس نے جہان کو ویران کیا اور اسکی بستیاں اجاڑ دیں ۔ جس نے اپنے اسیروں کو آزاد نہ کیا کہ گھر کی طرف جائیں؟ ۔</p>
<p class="bible"><sup>18&nbsp;</sup> قوموں کے تمام بادشاہ سب کے سب اپنے اپنےمسکن میں شوکت کے ساتھ آرام کرتے ہیں۔</p>
<p class="bible"><sup>19&nbsp;</sup> لیکن تو اپنی گور سے باہر نکمی شاخ کی مانند نکال پھینکا گیا۔ تو اُن مقتولوں کے نیچے دبا ہے جو تلوار سے چھیدے گئے اور گڑھے کے پتھروں پر گرے ہیں ۔ اُس لاش کی مانند جوجو پاؤں سے لتاڑی گئی ہو ۔</p>
<p class="bible"><sup>20&nbsp;</sup> تو انکے ساتھ کبھی قبر میں دفن نہ کیا جائے گا کیونکہ تو نے اپنے مملکت کو ویران کیا اور اپنی رعیت کو قتل کیا ۔بدکرداروں کی نسل کا نام باقی نہ رہیگا۔</p>
<p class="bible"><sup>21&nbsp;</sup> اسکے فرزندوں کے لئے انکے باپ دادا کےگناہوں کے سبب سے قتل کے سامان تیار کرو تاکہ وہ پھر ملک کے مالک نہ ہو جائیں اور رُویِ زمین کو شہروں سے معمور نہ کریں۔</p>
<p class="bible"><sup>22&nbsp;</sup> کیونکہ تتراجراماتون الافواج فرماتا ہے میں انکی مخالفت کو اٹھونگا اور میں بابل کا نام مٹاونگا اور انکو جو باقی ہیں بیٹوں اور پوتوں سمیت کاٹ ڈالونگا ۔ یہ تتراجراماتون کا فرمان ہے۔</p>
<p class="bible"><sup>23&nbsp;</sup> تتراجراماتون الافواج فرماتا ہے میں اسے خار پشت کی میراث اور تالاب بناونگا اور میں اسے فنا کے جھاڑو سے صاف کردونگا۔</p>
<p class="bible"><sup>24&nbsp;</sup> تتراجراماتون الافواج قسم کھا کر فرماتا ہےکہ یقیناً جیسا میں نے چاہا ویسا ہی ہو جائیگا اور جیسا میں نے ارادہ کیا ویسا ہی وقوع میں آئیگا۔</p>
<p class="bible"><sup>25&nbsp;</sup> میں اپنے ہی ملک میں اسوری کی شکست دونگا اور اپنے پہاڑوں میں اُسے پاؤں تلے لتاڑونگا ۔ تب اُسکا جُوا ان پر سے اتریگا اور اسکا بوجھ ان کے</p>
<p class="note">کندھو ں پر سے ٹلیگا۔</p>
<p class="bible"><sup>26&nbsp;</sup> ساری دنیا کی بابت یہی ہے اور سب قوموں پر یہی ہاتھ بڑھایا گیا ہے ۔</p>
<p class="bible"><sup>27&nbsp;</sup> کیونکہ تتراجراماتون الافواج نے ارادہ کیا ہے۔ کون اسے باطل کریگا ؟ اور اسکا ہاتھ بڑھایا گیا ہے اُسے کون روکیگا؟ ۔</p>
<p class="bible"><sup>28&nbsp;</sup> جس سال آخز بادشاہ نے وفات پائی اُسی سال یہ بار بنوت آئی۔</p>
<p class="bible"><sup>29&nbsp;</sup> اے کل فلستین تو اس پر خوش نہ ہو کہ تجھے مارنے والا لٹھ ٹوٹ گیا کیونکہ سانپ کی اصل سے ایک ناگ نکلیگا اور اُس کا پھل ایک اڑنےوالا آتشی سانپ ہو گا ۔</p>
<p class="bible"><sup>30&nbsp;</sup> تب مسکینوں کے پہلوٹھے کھائینگے اور محتاج آرام سے سوئیں گے پر میں تیری جڑ کال سے برباد کردونگا اور تیرے باقی لوگ قتل کیے جائینگے۔</p>
<p class="bible"><sup>31&nbsp;</sup> اے پھاٹک تو واویلا کر اے شہر تو چلا اے فلستین تو بالکل گداز ہو گئی کیونکہ شمال سے ایک دھواں اُٹھیگااور اسکے لشکروں میں سے کوئی پیچھے نہ رہے گا ۔</p>
<p class="bible"><sup>32&nbsp;</sup> اس وقت قوم کے قاصدوں کو کوئی کیا جواب دیگا؟ کہ تتراجراماتون نے صیون کو تعمیر کیا ہے اور اس میں اسکے مسکین بندے پناہ لیں گے۔</p>
</div>
<a href="#urdu/chapter/book23--chapter13.txt"><span class="icon icon-back"></span></a><span class="bible_book_rtl"><bdo dir="rtl">أیسعیاہ<bdo> 14</span>
<a href="#urdu/chapter/book23--chapter15.txt"><span class="icon icon-forward"></span></a></p>
