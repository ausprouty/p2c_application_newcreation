<a href="#urdu/chapter/book5--chapter4.txt"><span class="icon icon-back"></span></a><span class="bible_book_rtl"><bdo dir="rtl">استثنا<bdo> 5</span>
<a href="#urdu/chapter/book5--chapter6.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پھر موسیٰ نے سب اسرائیلیوں کو بُلوا کر اُنکو کہا اے اسرائیلیو! تُم اُن آئین اور احکام کو سُن لو جنکو میں آج تمکو سُناتا ہوں تاکہ تُم سُنکو سیکھ کر اُن پر عمل کرو ۔</p>
<p class="bible"><sup>2&nbsp;</sup> تتراجراماتون ہمارے الوکیم نے حورب میں ہم س ایک عہد باندھا ۔</p>
<p class="bible"><sup>3&nbsp;</sup> تتراجراماتون نے یہ عہد ہمارے باپ دادا سے نہیں بلکہ خود ہم سے جو یہاں آج کے دن جیتے ہیں باندھا ۔</p>
<p class="bible"><sup>4&nbsp;</sup> تتراجراماتون نے تُم سے اُس پہاڑ پر روبرو آگ کے بیچ میں سے باتیں کیں ۔</p>
<p class="bible"><sup>5&nbsp;</sup> ( اُس وقت میں تمہارے اور تتراجراماتون کے درمیان کھڑا ہوا تاکہ تتراجراماتون کا کلام تُم پر ظاہر کروں کیونکہ تُم آگ کے سبب سے ڈرے ہوئے تھے اور پہاڑ پر نہ چڑھے )۔</p>
<p class="bible"><sup>6&nbsp;</sup> تب اُس نے کہا تتراجراماتون تیرا الوکیم جو تجھ کو مُلک مصر یعنی غلامی کے گھر سے نکال لایا میں ہوں ۔</p>
<p class="bible"><sup>7&nbsp;</sup> میرے آگے تُو اور معبودوں کو نہ ماننا ۔</p>
<p class="bible"><sup>8&nbsp;</sup> تُو اپنے لیے کوئی تراشی ہوئی مورت نہ بنانا نہ کسی چیز کی صورت بنانا جو اوپر آسمان میں یا نیچے زمین پر یا زمین کے نیچے پانی میں ہے ۔</p>
<p class="bible"><sup>9&nbsp;</sup> تُو اُنکے آگے سجدہ نہ کرنا اور نہ اُنکی عبادت کرنا کیونکہ میں تتراجراماتون تیرا الوکیم غیور الوکیم ہوں اور جو مجھ سے عداوت رکھتے ہیں اُنکی اولاد کو تیسری اور چوتھی پُشت تک باپ دادا کی بدکاری کی سزا دیتا ہوں ۔</p>
<p class="bible"><sup>10&nbsp;</sup> اور ہزاروں پر جو مجھ سے محبت رکھتے اور میرے حکموں کو مانتے ہیں رحم کرتا ہوں ۔</p>
<p class="bible"><sup>11&nbsp;</sup> تُو تتراجراماتون اپنے الوکیم کا نام بے فائدہ نہ لینا کیونکہ تتراجراماتون اُسکو جو اُسکا نام بے فائدہ لیتا ہے بے گناہ نہ ٹھہرے گا ۔</p>
<p class="bible"><sup>12&nbsp;</sup> تُو تتراجراماتون اپنے الوکیم کے حکم کے مطابق سبت کے دن کو یاد کر کے پاک ماننا ۔</p>
<p class="bible"><sup>13&nbsp;</sup> چھ دن تک تُو محنت کر کے اپنا سارا کام کاج کرنا ۔</p>
<p class="bible"><sup>14&nbsp;</sup> لیکن ساتواں دن تتراجراماتون تیرے الوکیم کا سبت ہے ۔ اُس میں نہ تُو کوئی کام کرے نہ تیرا بیٹا نہ تیری بیٹی نہ تیرا غُلام نہ تیری لونڈی نہ تیرا بیل نہ تیرا گدھا نہ تیرا اور کوئی جانور اور نہ کوئی مُسافر جو تیرے پھاٹکوں کے اندر ہو تاکہ تیرا غُلام اور تیری لونڈی بھی تیری طرح آرام کریں ۔</p>
<p class="bible"><sup>15&nbsp;</sup> اور یاد رکھنا کہ تُو ملکِ مصر میں غلام تھا اور وہاں سے تتراجراماتون تیرا الوکیم اپنے زور آور ہاتھ اور بُلند بازو سے تُجھ کو نکال لایا ۔ اِس لیے تتراجراماتون تیرے الوکیم نے تُجھ کو سبت کے دن کو ماننے کا حکم دیا ۔</p>
<p class="bible"><sup>16&nbsp;</sup> اپنے باپ اور اپنی ماں کی عزت کرنا جیسا تتراجراماتون تیرے الوکیم نے تجھے حکم دیا ہے تاکہ تیری عمر دراز ہو اور جو مُلک تتراجراماتون تیرا الوکیم تجھے دیتا ہے اُس مں تیرا بھلا ہو ۔</p>
<p class="bible"><sup>17&nbsp;</sup> تُو خون نہ کرنا ۔</p>
<p class="bible"><sup>18&nbsp;</sup> تُو زنا نہ کرنا ۔</p>
<p class="bible"><sup>19&nbsp;</sup> تُو چوری نہ کرنا</p>
<p class="bible"><sup>20&nbsp;</sup> تُو اپنے پڑوسی کے خلاف جھوٹی گواہی نہ دینا ۔</p>
<p class="bible"><sup>21&nbsp;</sup> تُو اپنے پڑوسی کی بیوی کا لالچ نہ کرنا اور نہ اپنے پڑوسی کے گھر یا اُسکے کھیت یا غُلام یا لونڈی یا بیل یا گدھے یا ُسکی کسی اور چیز کا خواہاں ہونا ۔</p>
<p class="bible"><sup>22&nbsp;</sup> یہیں باتیں تتراجراماتون نے اُس پہاڑ پر آگ اور گھٹا اور ظُلمت میں سے تمہاری ساری جماعت کو بُلند آواز سے کہیں اور اِس سے زیادہ اور کچھ نہ کہا اور اِن ہی کو اُس نے پتھر کی دو لوحوں پر لکھا اور اُنکو میرے سپرد کیا ۔</p>
<p class="bible"><sup>23&nbsp;</sup> اور جب وہ پہاڑ آگ سے دہک رہا تھا اور تُم نے وہ آواز اندھیرے میں سے آتی سُنی تو تُم اور تمہارے قبیلوں کے سردار اور بزرگ میرے پاس آئے ۔</p>
<p class="bible"><sup>24&nbsp;</sup> اور تُم کہنے لگے کہ تتراجراماتون ہمار ے الوکیم نے اپنی شوکت اور عظمت ہمکو دکھائی اور ہم نے اُسکی آواز آگ میں سے آتی سُنی ۔ آج ہم نے دیکھ لیا کہ تتراجراماتون انسان سے باتیں کرتا ہے تو بھی انسان زندہ رہتا ہے ۔</p>
<p class="bible"><sup>25&nbsp;</sup> سو اب ہم کیوں اپنی جان دیں کیونکی ایسی بڑی آگ ہمکو بھسم کر دے گی ۔ اگر ہم تتراجراماتون اپنے الوکیم کی آواز پھر سُنیں تو مر ہی جائیں گے ۔</p>
<p class="bible"><sup>26&nbsp;</sup> کیونکہ ایسا کون سا بشر ہے جس نے زندہ الوکیم کی آواز ہماری طرح آگ میں سے آتی سُنی ہو اور پھر بھی جیتا رہا ؟</p>
<p class="bible"><sup>27&nbsp;</sup> سو تُو ہی نزدیک جا کر جو کچھ تتراجراماتون ہمارا الوکیم کہے اُسے سُن لے اور تُو ہی وہ باتیں جو تتراجراماتون ہمارا الوکیم تُجھ سے کہے ہم کو بتانا اور ہم اُسے سُنیں گے اور اُس پر عمل کریں گے ۔</p>
<p class="bible"><sup>28&nbsp;</sup> اور جب تُم مجھ سے گفتگو کر رہے تھے تو تتراجراماتون نے تمہاری باتیں سُنیں ۔ تب تتراجراماتون نے مجھ سے کہا کہ میں اِن لوگوں کی باتیں جو اُنہوں نے تُجھ سے کہیں سُنی ہیں ۔ جو کچھ اُنہوں نے کہا ٹھیک کہا ۔</p>
<p class="bible"><sup>29&nbsp;</sup> کاش اُن میں ایسا ہی دل ہو تاکہ وہ میرا خوف مانکر ہمیشہ میرے سب حکموں پر عمل کرتے تاکہ سدا اُنکا اور اُنکی اولاد کا بھلا ہوتا ۔</p>
<p class="bible"><sup>30&nbsp;</sup> سو تُو جا کر اُن سے کہہ دے کہ تُم اپنے ڈیروں کو لوٹ جاو۔</p>
<p class="bible"><sup>31&nbsp;</sup> پر تُو یہیں میرے پاس کھڑا رہ اور میں وہ سب فرمان اور سب آئین اور احکام جو تجھے اُنکو سکھانے ہیں تجھ کو بتاونگا تاکہ وہ اُن پر اُس مُلک میں جو میں اُنکو قبضہ کرنے کے لیے دیتا ہوں عمل کریں ۔</p>
<p class="bible"><sup>32&nbsp;</sup> سو تُم احتیاط رکھنا اور جیسا تتراجراماتون تمہارے الوکیم نے تُمکو حکم دیا ہے ویسا ہی کرنا اور دہنے یا بائیں ہاتھ کو نہ مُڑنا ۔</p>
<p class="bible"><sup>33&nbsp;</sup> تُم اُس سارے طریق پر جسکا حکم تتراجراماتون تمہارے الوکیمنے تُمکو دیا ہے چلنا تاکہ تُم جیتے رہو اور تمہارا بھلا ہو اور تمہاری عمر اُس ملک میں جس پر تہم قبضہ کرو گے دراز ہو ۔</p>
</div>
<a href="#urdu/chapter/book5--chapter4.txt"><span class="icon icon-back"></span></a><span class="bible_book_rtl"><bdo dir="rtl">استثنا<bdo> 5</span>
<a href="#urdu/chapter/book5--chapter6.txt"><span class="icon icon-forward"></span></a></p>
