<a href="#urdu/chapter/book18--chapter20.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 21</span>
<a href="#urdu/chapter/book18--chapter22.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>تب ایوب نے جواب دیا:۔</p>
<p class="bible"><sup>2&nbsp;</sup> غور سے میری بات سُنو اور یہی تمہارا تسلی دینا ہو۔</p>
<p class="bible"><sup>3&nbsp;</sup> مجھے اِجازت دو تو میں بھی کچھ کہو نگا اور جب میں کہ چکوں تو ٹھٹھا مار لینا ۔</p>
<p class="bible"><sup>4&nbsp;</sup> لیکن میں ۔ کیا میری فریاد اِنسان سے ہے ؟پھر میں بے صبری کیوں نہ کُروں ؟</p>
<p class="bible"><sup>5&nbsp;</sup> مجھ پر غور کرو اور متُعجب ہو اور اپنا ہاتھ اپنے منہ پر رکھو ۔</p>
<p class="bible"><sup>6&nbsp;</sup> جب میں یاد کرتا ہوں تو گھبراجاتا ہُوں اور میرا جسم تھرااُٹھتا ہے ۔</p>
<p class="bible"><sup>7&nbsp;</sup> شریر کیوں جیتے رہتے ۔ عمر رسیدہ ہوتے بلکہ قوت میں زبردست ہوتے ہیں ؟</p>
<p class="bible"><sup>8&nbsp;</sup> اُنکی اَولاد اُنکے دیکھتے دیکھتے اور اُنکی نسل اُنکی آنکھوں کے سامنے قائم ہوجاتی ہے ۔</p>
<p class="bible"><sup>9&nbsp;</sup> اُنکے گھر ڈر سے محفوظ ہیں اور الوکیمِ کی چھڑی اُن پر نہیں ہے۔</p>
<p class="bible"><sup>10&nbsp;</sup> اُنکا سانڈباردار کردیتا ہے اور چوکتا نہیں ۔اُنکی گائے بیاتی ہے اور اپنا بچہ نہیں گراتی ۔</p>
<p class="bible"><sup>11&nbsp;</sup> وہ اپنے چھوٹے چھوٹے بچوں کو ریوڑ کی طرح باہر بھیجتے ہیں اور اُنکی اَولاد ناچتی ہے۔</p>
<p class="bible"><sup>12&nbsp;</sup> وہ خنجری اور ستارکے تال پر گاتے اور بانسلی کی آواز سے خوش ہوتے ہیں ۔</p>
<p class="bible"><sup>13&nbsp;</sup> وہ خوشحالی میں اپنے دِن کاٹتے اور دم کے دم میں پاتال میں اُتر جاتے ہیں ۔</p>
<p class="bible"><sup>14&nbsp;</sup> حالانکہ اُنہوں نے الوکیمِ سے کہا تھا کہ ہمارے پاس سے چلا جا ۔کیونکہ ہم تیری راہوں کی معرفت کے خواہاں نہیں ۔</p>
<p class="bible"><sup>15&nbsp;</sup> قادِر مطلق ہے کیا کہ ہم اُسکی عبادت کریں؟ اور اگر ہم اُس سے دُعا کریں تو ہمیں کیا فائدہ ہو گا؟</p>
<p class="bible"><sup>16&nbsp;</sup> دیکھو! اُنکی اقبالمندی اُنکے ہاتھ میں نہیں ہے۔شریروں کی مشورت مجھ سے دُور ہے۔</p>
<p class="bible"><sup>17&nbsp;</sup> کتنی بار شریروں کا چراغ بجھ جاتا ہے اور اُنکی آفت اُن پر آپڑتی ہے!اور الوکیمِ اپنے غضب میں اُنہیں غم پر غم دیتا ہے</p>
<p class="bible"><sup>18&nbsp;</sup> اور وہ اَیسے ہیں جیسے ہو اکے آگے ڈنٹھل اور جیسے بھوسا جسے آندھی اُڑ لے جاتی ہے ۔</p>
<p class="bible"><sup>19&nbsp;</sup> الوکیمِ اُسکی بدی اُسکے بچوں کے لئے رکھ چھوڑتا ہے۔وہ اُسکا بدلہ اُسی کو دے تا کہ وہ جان لے۔</p>
<p class="bible"><sup>20&nbsp;</sup> اُسکی ہلاکت کو اُسی کی آنکھیں دیکھیں اور وہ قادِرمطلق کے غضب میں سے پئے ۔</p>
<p class="bible"><sup>21&nbsp;</sup> کیونکہ اپنے بعد اُسکو اپنے گھرانے سے کیا خوشی ہے جب اُسکے مہینوں کا سلسلہ ہی کاٹ ڈالا گیا ؟</p>
<p class="bible"><sup>22&nbsp;</sup> کیا کوئی الوکیمِ کو علم سکھائیگا ؟جس حال کہ وہ سرفرازوں کی عدالت کرتا ہے ۔</p>
<p class="bible"><sup>23&nbsp;</sup> کوئی تو اپنی پُوری طاقت میں چین اور سُکھ سے رہتا ہُوا مرجاتا ہے۔</p>
<p class="bible"><sup>24&nbsp;</sup> اُسکی دوہنیاں دُودھ سے بھری ہیں اور اُسکی ہڈّیوں کا گودا تر ہے۔</p>
<p class="bible"><sup>25&nbsp;</sup> اور کوئی اپنے جی میں کڑھ کڑھکر مرتا ہے اور کبھی سُکھ نہیں پاتا ۔</p>
<p class="bible"><sup>26&nbsp;</sup> وہ دونوں مٹّی میں یکساں پڑجاتے ہیں اور کیڑے اُنہیں ڈھانک لیتے ہیں ۔</p>
<p class="bible"><sup>27&nbsp;</sup> دیکھو! میں تمہارے خیالوں کو جانتا ہُوں اور اُن منصوبوں کو بھی جو تم بے اِنصافی سے میرے خلاف باندھتے ہو</p>
<p class="bible"><sup>28&nbsp;</sup> کیونکہ تم کہتے ہو کہ اِمیر کا گھر کہاں رہا ؟ اور وہ خیمہ کہاں ہے جس میں شریر بستے تھے ؟</p>
<p class="bible"><sup>29&nbsp;</sup> کیا تم نے راستہ چلنے والوں سے کبھی نہیں پُوچھا ؟اور اُنکے آثار نہیں پہچانتے؟</p>
<p class="bible"><sup>30&nbsp;</sup> کہ شریر آفت کے دِن کے لئے رکھا جاتا ہے اور غضب کے دِن تک پہنچایا جاتا ہے؟</p>
<p class="bible"><sup>31&nbsp;</sup> کون اُسکی راہ کو اُسکے منہ پر بیان کریگا؟ اور اُسکے کئے کا بدلہ کون اُسے دیگا ؟</p>
<p class="bible"><sup>32&nbsp;</sup> تو بھی وہ گور میں پہنچایا جائیگا اور اُسکی قبر پر پہرا دیا جائیگا۔</p>
<p class="bible"><sup>33&nbsp;</sup> وادی کے ڈھیلے اُسے مرغُوب ہیں اور سب لوگ اُسکے پیچھے چلے جائینگے ۔جیسے اُس سے پہلے بے شمار لوگ گئے ۔</p>
<p class="bible"><sup>34&nbsp;</sup> سو تم کیوں مجھے عبث تسلی دیتے ہو جس حال کہ تمہاری باتوں میں جھوٹ ہی جھوٹ ہے؟</p>
</div>
<a href="#urdu/chapter/book18--chapter20.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 21</span>
<a href="#urdu/chapter/book18--chapter22.txt"><span class="icon icon-forward"></span></a></p>
