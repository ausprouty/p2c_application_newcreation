<a href="#urdu/chapter/book41--chapter8.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 9</span>
<a href="#urdu/chapter/book41--chapter10.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور اُس نے اُن سے کہا مَیں تُم سے سَچ کہتا ہُوں کہ جو یہاں کھڑے ہیں اُن میں سے بعض اَیسے ہیں کہ جب تک الوکیم کی بادشاہی کو قُدرت کے ساتھ آیا ہُؤا نہ دیکھ لیں مَوت کا مزہ ہرگِز نہ چکھّیں گے۔</p>
<p class="bible"><sup>2&nbsp;</sup> چھ دِن کے بعد پیغمبر عیسیٰ المسیحﷺ نے پطرس اوریَعقُوب اور یُوحنّا کو ہمراہ لِیا اور اُن کو الگ ایک اُنچے پہاڑ پر تنہائی میں لے گیا اور اُن کے سامنے اُس کی صُورت بدل گئی۔</p>
<p class="bible"><sup>3&nbsp;</sup> اور اُس کی پوشاک اَیسی نُورانی اور نِہایت سفید ہوگئی کہ دُنیا میں کوئی دھوبی وَیسی سفید نہِیں کر سکتا۔</p>
<p class="bible"><sup>4&nbsp;</sup> اور ایلِیّاہ مُوسٰی کے ساتھ اُن کو دِکھائی دِیا اور وہ پیغمبر عیسیٰ المسیحﷺ سے باتیں کرتے تھے۔</p>
<p class="bible"><sup>5&nbsp;</sup> پطرس نے پیغمبر عیسیٰ المسیحﷺ سے کہا ربّی! ہمارا یہاں رہنا اچھّا ہے۔ پَس ہم تِین ڈیرے بنائیں۔ ایک تیرے لِئے ایک مُوسٰی کے لِئے ایک ایلِیّاہ کے لِئے۔</p>
<p class="bible"><sup>6&nbsp;</sup> کِیُونکہ وہ جانتا نہ تھا کہ کیا کہے اِس لِئے کہ وہ بہُت ڈرگئے تھے۔</p>
<p class="bible"><sup>7&nbsp;</sup> پھِر ایک بادل نے اُن پر سایہ کرلِیا اور اُس بادل میں سے آواز آئی کہ یہ میرا پیارا بَیٹا ہے۔</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="note">اِس کی سُنو۔</p>
<p class="bible"><sup>8&nbsp;</sup> اور اُنہوں نے یکایک جو چاروں طرف نظر کی تو پیغمبر عیسیٰ المسیحﷺ کے سِوا اَور کِسی کو اپنے ساتھ نہ دیکھا۔</p>
<p class="bible"><sup>9&nbsp;</sup> جب وہ پہاڑ سے اُترتے تھے تو اُس نے اُن کو حُکم دِیا کہ جب تک اِبنِ آدم مُردوں میں سے جی نہ اُٹھے جو کُچھ تُم نے دیکھا ہے کِسی سے نہ کہنا۔</p>
<p class="bible"><sup>10&nbsp;</sup> اُنہوں نے اِس کلام کو یاد رکھّا اور آپس میں بحث کرتے تھے کہ مُردوں میں سے جی اُٹھنے کے کیا معنی ہیں؟۔</p>
<p class="bible"><sup>11&nbsp;</sup> پھِر اُنہوں نے اُس سے پُوچھا کہ فقِیہ کیونکر کہتے ہیں کہ ایلِیاہ کا پہلے آنا ضرُور ہے؟۔</p>
<p class="bible"><sup>12&nbsp;</sup> اُس نے اُن سے کہا کہ ایلِیّاہ البتہ پہلے آ کر سب کُچھ بحال کرے گا مگر کیا وجہ ہے کہ اِبنِ آدم کے حق میں لکِھا ہے کہ وہ بہُت سے دُکھ اُٹھائے گا اور حقِیر کِیا جائے گا؟۔</p>
<p class="bible"><sup>13&nbsp;</sup> لیکِن مَیں تُم سے سَچ کہتا ہُوں کہ ایلِیّاہ تو آچُکا اور جیَسا اُس کے حق میں لکِھا ہے اُنہوں نے جو کُچھ چاہا اُس کے ساتھ کیا۔</p>
<p class="bible"><sup>14&nbsp;</sup> اور جب وہ شاگِردوں کے پاس آئے تو دیکھا کہ اُن کی چاروں طرف بڑی بِھیڑ ہے فقِیہ اُن سے بحث کررہے ہیں۔</p>
<p class="bible"><sup>15&nbsp;</sup> اور فِی الفَور ساری بِھیڑ اُسے دیکھ کر نِہایت حَیران ہُوئی اور اُس کی طرف دوڑ کر اُسے سَلام کرنے لگی۔</p>
<p class="bible"><sup>16&nbsp;</sup> اُس نے اُن سے پُوچھا تُم اُن سے کیا بحث کرتے ہو؟۔</p>
<p class="bible"><sup>17&nbsp;</sup> اور بِھیڑ میں سے ایک نے اُسے جواب دِیا کہ اَے اُستاد مَیں اپنے بَیٹے کو جِس میں گوُنگی رُوح ہے تیرے پاس لایا تھا۔</p>
<p class="bible"><sup>18&nbsp;</sup> وہ جہاں اُسے پکڑتی ہے پٹک دیتی ہے اور کف بھر لاتا اور دانت پِیستا اور سُوکھتا جاتا ہے اور مَیں نے تیرے شاگِردوں سے کہا تھا کہ وہ اُسے نِکال دیں مگر وہ نہ نِکال سکے۔</p>
<p class="bible"><sup>19&nbsp;</sup> اُس نے جواب میں اُن سے کہا اَے بے اِعتِقاد قَوم مَیں کب تک تُمہارے ساتھ رہُوں گا؟ کب تک تُمہاری برداشت کرُوں گا؟ اُسے میرے پاس لاؤ۔</p>
<p class="bible"><sup>20&nbsp;</sup> پَس وہ اُسے اُس کے پاس لائے اور جب اُس نے اُسے دیکھا تو فِی الفَور رُوح نے اُسے مروڑا اور وہ زمِین پر گِرا اور کف بھرلاکر لوٹنے لگا۔</p>
<p class="bible"><sup>21&nbsp;</sup> اُس نے اُس کے باپ سے پُوچھا یہ اِس کو کِتنی مُدّت سے ہے؟ اُس نے کہا بچپن سے۔</p>
<p class="bible"><sup>22&nbsp;</sup> اور اُس نے اکثر اُسے آگ اور پانی میں ڈالا تاکہ اُسے ہلاک کرے لیکِن اگر تُو کُچھ کر سکتا ہے تو ہم پر ترس کھا کر ہماری مدد کر۔</p>
<p class="bible"><sup>23&nbsp;</sup> پیغمبر عیسیٰ المسیحﷺ نے اُس سے کہا کیا! اگر تُو کر سکتا ہے! جو اِعتِقاد رکھتا ہے اُس کے لِئے سب کُچھ ہو سکتا ہے۔</p>
<p class="bible"><sup>24&nbsp;</sup> اُس لڑکے کے باپ نے فِی الفَور چِلّا کر کہا مَیں اِعتِقاد رکھتا ہُوں۔ تُو میری بے اِعتِقادی کا عِلاج کر۔</p>
<p class="bible"><sup>25&nbsp;</sup> جب پیغمبر عیسیٰ المسیحﷺ نے دیکھا کہ لوگ دَوڑ دَوڑ کر جمع ہورہے ہیں تو اُس ناپاک رُوح کو جِھڑک کر اُس سے کہا اَے گُونگی بہری رُوح! میں تُجھے حُکم کرتا ہُوں اِس میں سے نِکل آ اور اِس میں پھِر کبھی داخِل نہ ہو۔</p>
<p class="bible"><sup>26&nbsp;</sup> وہ چِلّا کر اور اُسے بہُت مڑوڑ کر نِکل آئی اور مُردہ سا ہوگیا اَیسا کہ اکثروں نے کہا کہ وہ مرگیا۔</p>
<p class="bible"><sup>27&nbsp;</sup> مگر پیغمبر عیسیٰ المسیحﷺ نے اُس کا ہاتھ پکڑکر اُسے اُٹھایا اور وہ اُٹھ کھڑا ہُؤا۔</p>
<p class="bible"><sup>28&nbsp;</sup> جب وہ گھر میں آیا تو اُس کے شاگِردوں نے تنہائی میں اُس سے پُوچھا کہ ہم اُسے کِیُوں نہ نِکال سکے؟۔</p>
<p class="bible"><sup>29&nbsp;</sup> اُس نے اُن سے کہا کہ یہ قِسم دُعا کے سِوا کِسی اور طرح نہِیں نِکل سکتی۔</p>
<p class="bible"><sup>30&nbsp;</sup> پھِر وہاں سے روانہ ہُوئے اور گلِیل سے ہوکر گُزرے اور وہ نہ چاہتا تھا کہ کوئی جانے۔</p>
<p class="bible"><sup>31&nbsp;</sup> اِس لِئے کہ وہ اپنے شاگِردوں کو تعلِیم دیتا اور اُن سے کہتا تھا کہ اِبنِ آدم آدمِیوں کے حوالہ کِیا جائے گا اور وہ اُسے قتل کریں گے اور وہ قتل ہونے کے تِین دِن بعد جی اُٹھے گا۔</p>
<p class="bible"><sup>32&nbsp;</sup> لیکِن وہ اِس بات کو سَمَجھتے نہ تھے اور اُس سے پُوچھتے ہُوئے ڈرتے تھے۔</p>
<p class="bible"><sup>33&nbsp;</sup> پھِر وہ کفرنحُوم میں آئے اور جب وہ گھر میں تھا تُو اُس نے اُن سے پُوچھا کہ تُم راہ میں کیا بحث کرتے تھے؟۔</p>
<p class="bible"><sup>34&nbsp;</sup> وہ چُپ رہے کِیُونکہ اُنہوں نے راہ میں ایک دُوسرے سے بحث کی تھی کہ بڑا کَون ہے؟۔</p>
<p class="bible"><sup>35&nbsp;</sup> پھِر اُس نے بَیٹھ کر اُن بارہ کو بُلایا اور اُن سے کہا کہ اگر کوئی اوّل ہونا چاہے تو وہ سب میں پچِھلا اور سب کا خادِم بنے۔</p>
<p class="bible"><sup>36&nbsp;</sup> اور ایک بّچے کو لے کر اُن کے بِیچ میں کھڑا کِیا۔ پھِر اُسے گود میں لے کر اُن سے کہا۔</p>
<p class="bible"><sup>37&nbsp;</sup> جو کوئی میرے نام پر اَیسے بّچوں میں سے ایک کو قُبُول کرتا ہے وہ مُجھے قُبُول کرتا ہے اور جو کوِئی مُجھے قُبُول کرتا ہے وہ مُجھے نہِیں بلکہ اُسے جِس نے مُجھے بھیجا ہے قُبُول کرتا ہے۔</p>
<p class="bible"><sup>38&nbsp;</sup> یُوحنّا نے اُس سے کہا اَے اُستاد۔ ہم نے ایک شَخص کو تیرے نام سے بَدرُوحوں کو نِکالتے دیکھا اور ہم اُسے منع کرنے لگے کِیُونکہ وہ ہماری پَیروی نہِیں کرتا تھا۔</p>
<p class="bible"><sup>39&nbsp;</sup> لیکِن پیغمبر عیسیٰ المسیحﷺ نے کہا اُسے منع نہ کرنا کِیُونکہ اَیسا کوئی نہِیں جو میرے نام سے مُعجِزہ دِکھائے اور مُجھے جلد بُرا کہہ سکے۔</p>
<p class="bible"><sup>40&nbsp;</sup> کِیُونکہ جو ہمارے خِلاف نہِیں وہ ہماری طرف ہے۔</p>
<p class="bible"><sup>41&nbsp;</sup> اور جو کوئی ایک پیالہ پانی تُم کو اِس لِئے پِلائے کہ تُم مسِیح کے ہو۔ مَیں تُم سے سَچ کہتا ہُوں کہ وہ اپنا اجر ہرگِز نہ کھوئے گا۔</p>
<p class="bible"><sup>42&nbsp;</sup> اور جو کوئی اِن چھوٹوں میں سے جو مُجھ پر اِیمان لائے ہیں کِسی کو ٹھوکر کھِلائے اُس کے لئِے یہ بہُتر ہے کہ ایک بڑی چکّی کا پاٹ اُس کے گلے میں لٹکایا جائے اور وہ سُمندر میں پھینک دِیا جائے۔</p>
<p class="bible"><sup>43&nbsp;</sup> اور اگر تیرا ہاتھ تُجھے ٹھوکر کھِلائے تو اُسے کاٹ ڈال۔ ٹُنڈا ہوکر زِندگی میں داخِل ہونا تیرے لئِے اِس سے بہُتر ہے کہ دو ہاتھ ہوتے جہنّم کے بِیچ اُس آگ میں جائے جو کَبھی بُجھنے کی نہِیں۔</p>
<p class="bible"><sup>44&nbsp;</sup> [جہاں اُن کا کِیڑا نہِیں مرتا اور آگ نہِیں بُجھتی]۔</p>
<p class="bible"><sup>45&nbsp;</sup> اور اگر تیرا پاؤں تُجھے ٹھوکر کِھلائے تو اُسے کاٹ ڈال۔ لنگڑا ہوکر زِندگی میں داخِل ہونا تیرے لئِے اِس سے بِہتر ہے کہ دو پاؤں ہوتے ہُوئے جہنّم میں ڈالا جائے۔</p>
<p class="bible"><sup>46&nbsp;</sup> [جہاں اُن کا کِیڑا نہِیں مرتا اور آگ نہِیں بُجھتی]۔</p>
<p class="bible"><sup>47&nbsp;</sup> اور اگر تیری آنکھ تُجھے ٹھوکر کِھلائے تو اُسے نِکال ڈال۔ کانا ہوکر الوکیم کی بادشاہی میں داخِل ہونا تیرے لئِے اِس سے بِہتر ہے کہ دو آنکھیں ہوتے جہنّم میں ڈالا جائے۔</p>
<p class="bible"><sup>48&nbsp;</sup> جہاں اُن کا کِیڑا نہِیں مرتا اور آگ نہِیں بُجھتی۔</p>
<p class="bible"><sup>49&nbsp;</sup> کِیُونکہ ہر شَخص آگ سے نمکِین کِیا جائے گا [اور ہر ایک قُربانی نمک سے نمکِین کی جائے گی]۔</p>
<p class="bible"><sup>50&nbsp;</sup> نمک اچھّا ہے لیکِن اگر نمک کی نمکِینی جاتی رہے تو اُس کو کِس چِیز سے مزہ دار کروگے؟ اپنے میں نمک رکھّو اور ایک دُوسرے کے ساتھ میل مِلاپ سے رہو۔</p>
</div>
<a href="#urdu/chapter/book41--chapter8.txt"><span class="icon icon-back"></span></a><span class="bible_book_rtl"><bdo dir="rtl">مرقس<bdo> 9</span>
<a href="#urdu/chapter/book41--chapter10.txt"><span class="icon icon-forward"></span></a></p>
