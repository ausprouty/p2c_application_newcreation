<a href="#urdu/chapter/book42--chapter17.txt"><span class="icon icon-back"></span></a><span class="bible_book_rtl"><bdo dir="rtl">لُوقا<bdo> 18</span>
<a href="#urdu/chapter/book42--chapter19.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پھِر اُس نے اِس غرض سے کہ ہر وقت دُعا کرتے رہنا اور ہمّت نہ ہارنا چاہیئے اُن سے یہ تَمثِیل کہی کہ۔</p>
<p class="bible"><sup>2&nbsp;</sup> کِسی شہر میں ایک قاضی تھا۔ نہ وہ الوکیم سے ڈرتا تھا نہ آدمِی کی کُچھ پروا کرتا تھا</p>
<p class="bible"><sup>3&nbsp;</sup> اور اُسی شہر میں ایک بیوہ تھی جو اُس کے پاس آ کر یہ کہا کرتی تھی کہ میرا اِنصاف کر کے مُجھے مُدّعی سے بَچا۔</p>
<p class="bible"><sup>4&nbsp;</sup> اُس نے کُچھ عرصہ تک تو نہ چاہا لیکِن آخِر اُس نے اپنے جی میں کہا کہ گو مَیں نہ الوکیم سے ڈرتا اور نہ آدمِیوں کی کُچھ پروا کرتا ہُوں۔</p>
<p class="bible"><sup>5&nbsp;</sup> تَو بھی اِس لِئے کہ یہ بیوا مُجھے ستاتی ہے مَیں اِس کا اِنصاف کرُوں گا۔ اَیسا نہ ہو کہ یہ بار بار آ کر آخِر کو میرا ناک میں دم کرے۔</p>
<p class="bible"><sup>6&nbsp;</sup> ھادون نے کہا سُنو یہ بے اِنصاف قاضی کیا کہتا ہے۔</p>
<p class="bible"><sup>7&nbsp;</sup> پَس کیا الوکیم اپنے برگُزِیدوں کا اِنصاف نہ کرے گا جو رات دِن اُس سے فریاد کرتے ہیں؟ اور کیا وہ اُن کے بارے میں دیر کرے گا؟</p>
<p class="bible"><sup>8&nbsp;</sup> مَیں تُم سے کہتا ہُوں کہ وہ جلد اُن کا اِنصاف کرے گا۔ تو بھی جب اِبنِ آدم آئے گا تو کیا زمِین پر اِیمان پائے گا؟</p>
<p class="bible"><sup>9&nbsp;</sup> پھِر اُس نے بعض لوگوں سے جو اپنے پر بھروسہ رکھتے تھے کہ ہم راستباز ہیں اور باقی آدمِیوں کو ناچِیز جانتے تھے یہ تَمثِیل کہی۔</p>
<p class="bible"><sup>10&nbsp;</sup> کہ دو شَخص ہَیکل میں دُعا کرنے گئے۔ ایک فرِیسی۔ دُوسرا محصُول لینے والا۔</p>
<p class="bible"><sup>11&nbsp;</sup> فرِیسی کھڑا ہو کر اپنے جی میں یُوں دُعا کرنے لگا کہ اَے الوکیم! مَیں تیرا شُکر ادا کرتا ہُوں کہ باقی آدمِیوں کی طرح ظالِم بے اِنصاف زِناکار یا اِس محصُول لینے والے کی مانِند نہِیں ہُوں۔</p>
<p class="bible"><sup>12&nbsp;</sup> مَیں ہفتہ میں دو بار روزہ رکھتا اور اپنی ساری آمدنی پر دہ یکی دیتا ہُوں۔</p>
<p class="bible"><sup>13&nbsp;</sup> لیکِن محصُول لینے والے نے دُور کھڑے ہو کر اِتنا بھی نہ چاہا کہ آسمان کی طرف آنکھ اُٹھائے بلکہ چھاتی پِیٹ پِیٹ کر کہا اَے الوکیم! مُجھ گُنہگار پر رحم کر۔</p>
<p class="bible"><sup>14&nbsp;</sup> مَیں تُم سے کہتا ہُوں کہ یہ شَخص دُوسرے کی نِسبت راستباز ٹھہر کر اپنے گھر گیا کِیُونکہ جو کوئی اپنے آپ کو بڑا بنائے گا وہ چھوٹا کِیا جائے گا اور جو اپنے آپ کو چھوٹا بنائے گا وہ بڑا کِیا جائے گا۔</p>
<p class="bible"><sup>15&nbsp;</sup> پھِر لوگ اپنے چھوٹے بچّوں کو بھی اُس کے پاس لانے لگے تاکہ وہ اُن کو چھُوئے اور شاگِردوں نے دیکھ کر اُن کو جھِڑکا۔</p>
<p class="bible"><sup>16&nbsp;</sup> مگر پیغمبر عیسیٰ المسیحﷺ نے بچّوں کو اپنے پاس بُلایا اور کہا کہ بچّوں کو میرے پاس آنے دو اور اُنہِیں منع نہ کرو کِیُونکہ الوکیم کی بادشاہی اَیسوں ہی کی ہے۔</p>
<p class="bible"><sup>17&nbsp;</sup> مَیں تُم سے سَچ کہتا ہُوں کہ جو کوئی الوکیم کی بادشاہی کو بچّے کی طرح قُبُول نہ کرے وہ اُس میں ہرگِز داخِل نہ ہوگا۔</p>
<p class="bible"><sup>18&nbsp;</sup> پھِر کِسی سَردار نے اُس سے یہ سوال کِیا کہ اَے نیک اُستاد! مَیں کیا کرُوں تاکہ ہمیشہ کی زِندگی کا وارِث بنُوں؟</p>
<p class="bible"><sup>19&nbsp;</sup> پیغمبر عیسیٰ المسیحﷺ نے اُس سے کہا تُو مُجھے کِیُوں نیک کہتا ہے؟ کوئی نیک نہِیں مگر ایک یعنی الوکیم۔</p>
<p class="bible"><sup>20&nbsp;</sup> تُو حُکموں کو تو جانتا ہے۔ زِنا نہ کر۔ خُون نہ کر۔ چوری نہ کر۔ جھُوٹی گواہی نہ دے۔ اپنے باپ کی اور ماں کی عِزّت کر۔</p>
<p class="bible"><sup>21&nbsp;</sup> اُس نے کہ مَیں نے لڑکپن سے اِن سب پر عمل کِیا ہے۔</p>
<p class="bible"><sup>22&nbsp;</sup> پیغمبر عیسیٰ المسیحﷺ نے یہ سُن کر اُس سے کہا ابھی تک تُجھ میں ایک بات کی کمی ہے۔ اپنا سب کُچھ بیچ کر غرِیبوں کو بانٹ دے۔ تُجھے آسمان پر خزانہ مِلے گا اور آ کر میرے پِیچھے ہو لے۔</p>
<p class="bible"><sup>23&nbsp;</sup> یہ سُن کر وہ بہُت غمگِین ہُؤا کِیُونکہ بڑا دَولتمند تھا۔</p>
<p class="bible"><sup>24&nbsp;</sup> پیغمبر عیسیٰ المسیحﷺ نے اُس کو دیکھ کر کہا کہ دَولتمندوں کا الوکیم کی بادشاہی میں داخِل ہونا کَیسا مُشکِل ہے!</p>
<p class="bible"><sup>25&nbsp;</sup> کِیُونکہ اُنٹ کا سُوئی کے ناکے میں سے نِکل جانا اِس سے آسان ہے کہ دَولتمند الوکیم کی بادشاہی میں داخِل ہو۔</p>
<p class="bible"><sup>26&nbsp;</sup> سُننے والوں نے کہا تو پھِر کَون نِجات پا سکتا ہے؟</p>
<p class="bible"><sup>27&nbsp;</sup> اُس نے کہا جو اِنسان سے نہِیں ہو سکتا وہ الوکیم سے ہو سکتا ہے۔</p>
<p class="bible"><sup>28&nbsp;</sup> پطرس نے کہا دیکھ ہم تو اپنا گھر بار چھوڑ کر تیرے پِیچھے ہو لِئے ہیں۔</p>
<p class="bible"><sup>29&nbsp;</sup> اُس نے اُن سے کہا مَیں تُم سے سَچ کہتا ہُوں کہ اَیسا کوئی نہِیں جِس نے گھر یا بِیوی یا بھائِیوں یا ماں باپ یا بچّوں کو الوکیم کی بادشاہی کی خاطِر چھوڑ دِیا ہو۔</p>
<p class="bible"><sup>30&nbsp;</sup> اور اِس زمانہ میں کئی گُنا زِیادہ نہ پائے اور آنے والے عالم میں ہمیشہ کی زِندگی۔</p>
<p class="bible"><sup>31&nbsp;</sup> پھِر اُس نے اُن بارہ کو ساتھ لے کر اُن سے کہا کہ دیکھو ہم یروشلِیم کو جاتے ہیں اور جِتنی باتیں نبِیوں کی معرفت لِکھی گئی ہیں اِبنِ آدم کے حق میں پُوری ہوں گی۔</p>
<p class="bible"><sup>32&nbsp;</sup> کِیُونکہ وہ غَیر قَوم والوں کے حوالہ کِیا جائے گا اور لوگ اُس کو ٹھَٹھَوں میں اُڑائیں گے اور بیعِزّت کریں گے اور اُس پر تھُوکیں گے۔</p>
<p class="bible"><sup>33&nbsp;</sup> اور اُس کو کوڑے ماریں گے اور قتل کریں گے اور وہ تِیسرے دِن جی اُٹھے گا۔</p>
<p class="bible"><sup>34&nbsp;</sup> لیکِن اُنہوں نے اِن میں سے کوئی بات نہ سَمَجھی اور یہ قَول اُن پر پوشِیدہ رہا اور اِن باتوں کا مطلب اُن کی سَمَجھ میں نہ آیا۔</p>
<p class="bible"><sup>35&nbsp;</sup> جب وہ چلتے چلتے یریحُو کے نزدِیک پہُنچا تو اَیسا ہُؤا کہ ایک اَندھا راہ کے کِنارے بَیٹھا ہُؤا بھِیک مانگ رہا تھا۔</p>
<p class="bible"><sup>36&nbsp;</sup> وہ بھِیڑ کے جانے کی آواز سُن کر پُوچھنے لگا کہ یہ کیا ہو رہا ہے؟</p>
<p class="bible"><sup>37&nbsp;</sup> اُنہوں نے اُسے خَبر دی کہ پیغمبر عیسیٰ المسیحﷺ ناصری جا رہا ہے۔</p>
<p class="bible"><sup>38&nbsp;</sup> اُس نے چِلّا کر کہا اَے پیغمبر عیسیٰ المسیحﷺ اِبنِ داؤد مُجھ پر رحم کر۔</p>
<p class="bible"><sup>39&nbsp;</sup> جو آگے جاتے تھے وہ اُس کو ڈانٹنے لگے کہ چُپ رہے مگر وہ اَور بھی چِلّایا کہ اَے اِبنِ داؤد مُجھ پر رحم کر۔</p>
<p class="bible"><sup>40&nbsp;</sup> پیغمبر عیسیٰ المسیحﷺ نے کھڑے ہو کر حُکم دِیا کہ اُس کو میرے پاس لاؤ۔ جب وہ نزدِیک آیا تو اُس نے اُس سے پُوچھا۔</p>
<p class="bible"><sup>41&nbsp;</sup> تُو کیا چاہتا ہے کہ مَیں تیرے لِئے کرُوں؟ اُس نے کہا اَے ھادون یہ کہ مَیں بِینا ہو جاؤں۔</p>
<p class="bible"><sup>42&nbsp;</sup> پیغمبر عیسیٰ المسیحﷺ نے اُس سے کہا بِینا ہو جا۔ تیرے اِیمان نے تُجھے اچھّا کِیا۔</p>
<p class="bible"><sup>43&nbsp;</sup> وہ اُسی دم بِینا ہوگیا اور الوکیم کی تمجِید کرتا ہُؤا اُس کے پِیچھے ہو لِیا اور سب لوگوں نے دیکھ کر الوکیم کی حمد کی۔</p>
</div>
<a href="#urdu/chapter/book42--chapter17.txt"><span class="icon icon-back"></span></a><span class="bible_book_rtl"><bdo dir="rtl">لُوقا<bdo> 18</span>
<a href="#urdu/chapter/book42--chapter19.txt"><span class="icon icon-forward"></span></a></p>
