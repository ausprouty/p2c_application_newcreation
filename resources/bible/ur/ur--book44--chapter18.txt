<a href="#urdu/chapter/book44--chapter17.txt"><span class="icon icon-back"></span></a><span class="bible_book_rtl"><bdo dir="rtl">اعمال<bdo> 18</span>
<a href="#urdu/chapter/book44--chapter19.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>ان ماتوں کے بعد پولُس اتھینے سے روانہ ہوکر کُرنِتھُس میں آیا۔</p>
<p class="bible"><sup>2&nbsp;</sup> اورِ وہاں اُس کو اَکوِلہ نام ایک یہُودی مِلا جو پُنطُس کی پَیدایش تھا اور اپنی بِیوی پِرسکلہ سمیت اطالِیہ سے نیا نیا آیا تھا کِیُونکہ کلو دِیس نے حُکم دِیا تھا کہ سب یہُودی رومہ سے نِکل جائیں۔ پَس اُن کے پاس گیا۔</p>
<p class="bible"><sup>3&nbsp;</sup> اور چُونکہ اُن کا ہم پیشہ تھا اُن کے ساتھ رہا اور وہ کام کرنے لگے اور اُن کا پیشہ خَیمہ دوزی تھا۔</p>
<p class="bible"><sup>4&nbsp;</sup> اور وہ ہر سَبت کو عِبادت خانہ میں بحث کرتا اور یہُودِیوں اور یُونانِیوں کو قائِل کرتا تھا۔</p>
<p class="bible"><sup>5&nbsp;</sup> اور جب سِیلاس اور تِمُتھیئس مَکِدُنیہ سے آئے تو پولُس کلام سُنانے کے جوش سے مجبُور ہوکر یہُودِیوں کے آگے گواہی دے رہا تھا کہ پیغمبر عیسیٰ المسیحﷺ ہی المسیح ہے۔</p>
<p class="bible"><sup>6&nbsp;</sup> جب لوگ مُخالفت کرنے اور کُفر بکنے لگے تو اُس نے اپنے کپڑے جھاڑ کر اُن سے کہا تُمہارا خُون تُمہاری ہی گَردَن پر۔ مَیں پاک ہُوں۔ اَب سے غَیر قَوموں کے پاس جاؤں گا۔</p>
<p class="bible"><sup>7&nbsp;</sup> پَس وہاں سے چلا گیا اور طِطُس یوستُیس نام ایک الوکیم پرست کے گھر کِیا جو عِبادت خانہ سے مِلا ہُؤا تھا۔</p>
<p class="bible"><sup>8&nbsp;</sup> اور عِبادت خانہ کا سَردار کرِسپُس اپنے تمام گھرانے سمیت ھادون پر اِیمان لایا اور بہُت سے کُرنتھی سُن کر اِیمان لائے اور بپتِسمہ لِیا۔</p>
<p class="bible"><sup>9&nbsp;</sup> اور ھادون نے رات کو رویا میں پولُس سے کہا خَوف نہ کر بلکہ کہے جا اور چُپ نہ رہ۔</p>
<p class="bible"><sup>10&nbsp;</sup> اِس لِئے کہ مَیں تیرے ساتھ ہُوں اور کوئی شَخص تُجھ پر حملہ کر کے ضرر نہ پہُنچا سکے گا کِیُونکہ اِس شہر میں میرے بہُت سے لوگ ہیں۔</p>
<p class="bible"><sup>11&nbsp;</sup> پَس وہ ڈیڑھ برس اُن میں رہ کر الوکیم کا کلام سِکھاتا رہا۔</p>
<p class="bible"><sup>12&nbsp;</sup> جب گلّیو اخَیہ کا صُوبہ دار تھا یہُودی ایکا کر کے پولُس پر چڑھ آئے اور اُسے عدالت میں لے جا کر۔</p>
<p class="bible"><sup>13&nbsp;</sup> کہنے لگے کہ یہ شَخص لوگوں کو ترغِیب دیتا ہے کہ شَرِیعَت کے بر خِلاف الوکیم کی پرستِش کریں۔</p>
<p class="bible"><sup>14&nbsp;</sup> جب پولُس نے بولنا چاہا تو گلیو نے یہُودِیوں سے کہا اَے یہُودیو! اگر کُچھ ظُلم یا بڑی شرارت کی بات ہوتی تو واجِب تھا کہ مَیں صبر کر کے تُمہاری سُنتا۔</p>
<p class="bible"><sup>15&nbsp;</sup> لیکِن جب یہ اَیسے سوال ہیں جو لفظوں اور ناموں اور خاص تُمہاری شریعت سے عِلاقہ رکھتے ہیں تو تُم ہی جانو۔ میں اَیسی باتوں کا مصنف بننا چاہتا۔</p>
<p class="bible"><sup>16&nbsp;</sup> اور اُس نے اُنہِیں عدالت سے نِکلوادیا۔</p>
<p class="bible"><sup>17&nbsp;</sup> پھِر سب لوگوں نے عِبادت خانہ کے سَردار سوستھِنیس کو پکڑ کر عدالت کے سامنے مارا مگر گلیو نے اِن باتوں کی کُچھ پروانہ کی۔</p>
<p class="bible"><sup>18&nbsp;</sup> پَس پولُس بہُت دِن وہاں رہ کر بھائِیوں سے رخُصت ہُؤا اور چُونکہ اُس نے مَنّت مانی تھی۔ اِس لِئے کِنخِریسیہ میں سر مُنڈایا اور جہاز پر سُوریہ کو روانہ ہُؤا اور پِرِسکّلہ اور اَکولہ اُس کے ساتھ تھے۔</p>
<p class="bible"><sup>19&nbsp;</sup> اور اِفِس میں پہُنچ کر اُس نے اُنہِیں وہاں چھوڑا اور آپ عِبادت خانہ میں جا کر یہُودِیوں سے بحث کرنے لگا۔</p>
<p class="bible"><sup>20&nbsp;</sup> جب اُنہوں نے اُس سے دَرخواست کی کہ اَور کُچھ عرصہ ہمارے ساتھ رہ تو اُس نے منظُور نہ کِیا۔</p>
<p class="bible"><sup>21&nbsp;</sup> بلکہ یہ کہہ کر اُن سے رُخصت ہُؤا کہ اگر الوکیم نے چاہا تو تُمہارے پاس پھِر آؤں گا اِفُس سے جہاز پر روانہ ہُؤا۔</p>
<p class="bible"><sup>22&nbsp;</sup> پھِر قیصرِیہ میں اُترکر یروشلِیم کو گیا اور کلِیسِیا کو سَلام کر کے انطاکِیہ میں آیا۔</p>
<p class="bible"><sup>23&nbsp;</sup> اور چند روز رہ کر وہاں سے روانہ ہُؤا اور ترتیب وار گلِتیہ کے عِلاقہ اور فُروگیہ سے گُزرتا ہُؤا سب شاگِردوں کو مضبُوط کرتا گیا۔</p>
<p class="bible"><sup>24&nbsp;</sup> پھِر اُپلّوس نام ایک یہُودی اِسکندریہ کی پَیدایش خُوش تقریر اور کِتاب مُقدّس کا ماہِر اِفِس میں پہُنچا۔</p>
<p class="bible"><sup>25&nbsp;</sup> اِس شَخص نے ھادون کی راہ کی تعلِیم پائی تھی اور رُوحانی جوش سے کلام کرتا اور پیغمبر عیسیٰ المسیحﷺ کی بابت صحیح صحیح تعلِیم دیتا تھا مگر صِرف یُوحنّا کے بپتِسمہ سے واقِف تھا۔</p>
<p class="bible"><sup>26&nbsp;</sup> وہ عِبادت خانہ میں دِلیری سے بولنے لگا مگر پِرسکلّہ اور اَکوِلہ اُس کی باتیں سُن کر اُسے اپنے گھر لے گئے اور اُس کو الوکیم کی راہ اَور زیادہ صِحت سے بتائی۔</p>
<p class="bible"><sup>27&nbsp;</sup> جب اُس نے اِرادہ کِیا کہ پار اُترکر اَخیہ کو جائے تو بھائِیوں نے اُس کی ہِمّت بڑھا کر شاگِردوں کو لِکھا کہ اُس سے اچھّی طرح مِلنا۔ اُس نے وہاں پہُنچ کر اُن لوگوں کی بڑی مدد کی جو فضل کے سبب سے اِیمان لائے تھے۔</p>
<p class="bible"><sup>28&nbsp;</sup> وہ کِتابِ مُقدّس سے پیغمبر عیسیٰ المسیحﷺ کا المسیح ہونا ثابِت کر کے بڑے زور شور سے یہُویوں کو علانِیہ قائِل کرتا رہا۔</p>
</div>
<a href="#urdu/chapter/book44--chapter17.txt"><span class="icon icon-back"></span></a><span class="bible_book_rtl"><bdo dir="rtl">اعمال<bdo> 18</span>
<a href="#urdu/chapter/book44--chapter19.txt"><span class="icon icon-forward"></span></a></p>
