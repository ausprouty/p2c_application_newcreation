<a href="#urdu/chapter/book47--chapter2.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 3</span>
<a href="#urdu/chapter/book47--chapter4.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>کیا ہم پھِر اپنی نیک نامی جتانا شُرُوع کرتے ہیں؟ یا ہم کو بعض کی طرح نیک نامی کے خط تُمہارے پاس لانے یا تُم سے لینے کی حاجت ہے؟</p>
<p class="bible"><sup>2&nbsp;</sup> ہمارا جو خط ہمارے دِلوں پر لِکھا ہُؤا ہے وہ تُم ہو اور اُسے سب آدمِی جانتے اور پڑھتے ہیں۔</p>
<p class="bible"><sup>3&nbsp;</sup> ظاہِر ہے کہ تُم المسیح کا وہ خط ہو جو ہم نے خادِموں کے طَور پر لِکھا۔ سیاہی سے نہِیں بلکہ زِندہ الوکیم کی رُوح سے۔ پتھّر کی تختِیوں پر نہِیں بلکہ گوشت کی یعنی دِل کی تختِیوں پر۔</p>
<p class="bible"><sup>4&nbsp;</sup> ہم المسیح کی معرفت الوکیم پر اَیسا ہی بھروسا رکھتے ہیں۔</p>
<p class="bible"><sup>5&nbsp;</sup> یہ نہِیں کہ بذاتِ خُود ہم اِس لائِق ہیں کہ اپنی طرف سے کُچھ خیال بھی کر سکیں بلکہ ہماری لِیاقت الوکیم کی طرف سے ہے۔</p>
<p class="bible"><sup>6&nbsp;</sup> جِس نے ہم کو نئے عہد کے خادِم ہونے کے لائِق بھی کِیا۔ لفظوں کے خادِم نہِیں بلکہ رُوح کے کِیُونکہ لفظ مار ڈالتے ہیں مگر رُوح زِندہ کرتی ہے۔</p>
<p class="bible"><sup>7&nbsp;</sup> اور جب مَوت کا وہ عہد جِس کے حُرُوف پتھّروں پر کھودے گئے تھے اَیسا جلال والا ہُؤا کہ بنی اِسرائیل مُوسیٰ کے چہرہ پر اُس جلال کے سبب سے جو اُس کے چہرہ پر تھا غَور سے نظر نہ کر سکے حالانکہ وہ گھٹتا جاتا تھا۔</p>
<p class="bible"><sup>8&nbsp;</sup> تو رُوح کا عہد تو ضرُور ہی جلال والا ہوگا۔</p>
<p class="bible"><sup>9&nbsp;</sup> کِیُونکہ جب مُجرِم ٹھہرانے والا عہد جلال والا تھا تو راستبازی کا عہد تو ضرُور ہی جلال والا ہوگا۔</p>
<p class="bible"><sup>10&nbsp;</sup> بلکہ اِس صُورت میں وہ جلال والا اِس بے اِنتہا جلال کے سبب سے بے جلال ٹھہرا۔</p>
<p class="bible"><sup>11&nbsp;</sup> کِیُونکہ جب مِٹنے والی چِیز جلال والی تھی تو باقی رہنے والی چِیز تو ضرُور ہی جلال والی ہوگی۔</p>
<p class="bible"><sup>12&nbsp;</sup> پَس ہم اَیسی اُمِید کر کے بڑی دِلیری سے بولتے ہیں۔</p>
<p class="bible"><sup>13&nbsp;</sup> اور مُوسیٰ کی طرح نہِیں ہیں جِس نے اپنے چہرہ پر نِقاب ڈالا تاکہ بنی اِسرائیل اُس مِٹنے والی چِیز کے انجام کو نہ دیکھ سکیں۔</p>
<p class="bible"><sup>14&nbsp;</sup> لیکِن اُن کے خیالات کثِیف ہو گئے کِیُونکہ آج تک پُرانے عہد نامہ کو پڑھتے وقت اُن کے دِلوں پر وُہی پردہ پڑا رہتا ہے اور وہ المسیح میں اُٹھ جاتا ہے۔</p>
<p class="bible"><sup>15&nbsp;</sup> مگر آج تک جب کبھی مُوسیٰ کی کِتاب پڑھی جاتی ہے تو اُن کے دِل پر پردہ پڑا رہتا ہے۔</p>
<p class="bible"><sup>16&nbsp;</sup> لیکِن جب کبھی اُن کا دِل ھادون کی طرف پھِرے گا تو وہ پردہ اُٹھ جائے گا۔</p>
<p class="bible"><sup>17&nbsp;</sup> اور وہ ھادون رُوح ہے اور جہاں کہِیں ھادون کا رُوح ہے وہاں آزادی ہے۔</p>
<p class="bible"><sup>18&nbsp;</sup> مگر جب ہم سب کے بے نِقاب چہروں سے ھادون کا جلال اِس طرح مُنعِکس ہوتا ہے جِس طرح آئِینہ میں تو اُس ھادون کے وسِیلہ سے جو رُوح ہے ہم اُسی جلالی صُورت میں درجہ بدرجہ بدلتے جاتے ہیں۔</p>
</div>
<a href="#urdu/chapter/book47--chapter2.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 3</span>
<a href="#urdu/chapter/book47--chapter4.txt"><span class="icon icon-forward"></span></a></p>
