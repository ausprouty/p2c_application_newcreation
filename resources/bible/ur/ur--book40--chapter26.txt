<a href="#urdu/chapter/book40--chapter25.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 26</span>
<a href="#urdu/chapter/book40--chapter27.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور جب پیغمبر عیسیٰ المسیحﷺ یہ سب باتیں ختم کر چُکا تو اَیسا ہُؤا کہ اُس نے اپنے شاگِردوں سے کہا۔</p>
<p class="bible"><sup>2&nbsp;</sup> تُم جانتے ہوکہ دو دِن کے بعد عِیدِ فسح ہوگی اور اِبنِ آدم مصلُوب ہونے کو پکڑوایا جائے گا۔</p>
<p class="note">دیکھئے ۲ سیموئیل ۹:۱۸ ۔ ۳۳؛ بن داؤد کو درخت پر زندہ زخمی حالت میں لٹکتے ہُوئے، فروغِ امن کیلئے مُقدس انجیل ایک بشارت دینے والا چاہتے ہُوئے (دُوسرا تمتھیس ۵:۴) السلام کی خُوشخبری کی مُنادی کرنے والے کو دیکھنے کیلئے ؛ دیکھئے زبُور ۱۶:۲۲؛ زکریاہ ۱۰:۱۲؛ یسعیاہ ۵:۵۳۔</p>
<p class="bible"><sup>3&nbsp;</sup> اُس وقت سَردار کاہِن اور قَوم کے بُزُرگ کائفا نام سَردار کاہِن کے دِیوان خانہ میں جمع ہُوئے۔</p>
<p class="bible"><sup>4&nbsp;</sup> اور مَشوَرَہ کِیا کہ پیغمبر عیسیٰ المسیحﷺ کو فریب سے پکڑ کر قتل کریں۔</p>
<p class="bible"><sup>5&nbsp;</sup> مگر کہتے تھے کہ عِیدِ میں نہِیں۔ اَیسا نہ ہوکہ لوگوں میں بلوا ہو جائے۔</p>
<p class="bible"><sup>6&nbsp;</sup> اور جب پیغمبر عیسیٰ المسیحﷺ بیت عنیاہ میں شمعُون کوڑھی کے گھر میں تھا۔</p>
<p class="bible"><sup>7&nbsp;</sup> تو ایک عَورت سنگِ مرمر کے عِطردان میں قِیمتی عِطر لے کر اُس کے پاس آئی اور جب وہ کھانا کھانے بَیٹھا تو اُس کے سر پر ڈالا۔</p>
<p class="bible"><sup>8&nbsp;</sup> شاگِرد یہ دیکھ کر خفا ہُوئے اور کہنے لگے کہ یہ کِس لِئے ضائع کِیا گیا؟</p>
<p class="bible"><sup>9&nbsp;</sup> یہ تو بڑے داموں کو بِک کر غرِیبوں کو دِیا جا سکتا تھا۔</p>
<p class="bible"><sup>10&nbsp;</sup> پیغمبر عیسیٰ المسیحﷺ نے یہ جان کر اُن سے کہا کہ اِس عَورت کو کِیُوں دِق کرتے ہو؟ اِس نے تو میرے ساتھ بھلائی کی ہے۔</p>
<p class="bible"><sup>11&nbsp;</sup> کِیُونکہ غرِیب غُربا تو ہمیشہ تُمہارے پاس ہیں لیکِن میں تُمہارے پاس ہمیشہ نہ رہُوں گا۔</p>
<p class="bible"><sup>12&nbsp;</sup> اور اِس نے جو یہ عِطر میرے بَدَن پر ڈالا یہ میرے دفن کی تیّاری کے واسطے کِیا۔</p>
<p class="bible"><sup>13&nbsp;</sup> مَیں تُم سے سَچ کہتا ہُوں کے تمام دُنیا میں جہاں کہِیں اِس خُوشخَبری کی منادی کی جائے گی یہ بھی جو اِس نے کِیا اِس کی یادگاری میں کہا جائے گا۔</p>
<p class="bible"><sup>14&nbsp;</sup> اُس وقت اُن بارہ میں سے ایک نے جِس کا نام یہُوداہ اِسکریوتی تھا سَردار کاہِنوں کے پاس جا کر کہا کہ۔</p>
<p class="bible"><sup>15&nbsp;</sup> اگر میں اُسے تُمہارے حوالہ کرا دُوں تو مُجھے کیا دو گے؟ اُنہوں نے اُسے تِیس رُوپے تول کر دیدِئے۔</p>
<p class="bible"><sup>16&nbsp;</sup> اور وہ اُس وقت سے اُس کے پکڑوانے کو موقع ڈھُونڈنے لگا۔</p>
<p class="bible"><sup>17&nbsp;</sup> اور عِیدِ فِیطر کے پہلے دِن شاگِردوں نے پیغمبر عیسیٰ المسیحﷺ کے پاس آ کر کہا تُو کہاں چاہتا ہے کہ ہم تیرے لِئے فسح کھانے کی تیّار کریں؟</p>
<p class="bible"><sup>18&nbsp;</sup> اُس نے کہا شہر میں فلاں شَخص کے پاس جا کر اُس سے کہنا اُستاد فرماتا ہے کہ میرا وقت نزدِیک ہے۔ میں اپنے شاگِردوں کے ساتھ تیرے ہاں عِیدِ فسح کرُوں گا۔</p>
<p class="bible"><sup>19&nbsp;</sup> اور جَیسا پیغمبر عیسیٰ المسیحﷺ نے شاگِردوں کو حُکم دِیا تھا اُنہوں نے ویسا ہی کِیا اور فسح تیّار کِیا۔</p>
<p class="note">یہ آیات ہمیں خروج اور  فسح   اور عیسیٰ جو یسعیاہ 7:53 اور یوحنا 29:1 اور یوحنا 14:19 ۔ 16 کی برے کی قُربانی کی یاد دلاتی ہے اور یہ حقیقت کہ خلقِ جدید (نئی تخلیق) خُدا کو ماننے والے گواہی دیتے ہیں کہ رسُول عیسیٰ المسیحﷺ ساری ابراہیم کی نسل کا فدیہ ہیں اور ہماری خُدا کیلئے  کی گئی یادگار قُربانی بالترتیب ملنے کے دن کیلئے ایک خبردار کرنا ہے کہ ہوسکتا ہے خُدا ہمارے بدی پرست جسم کو ختم کردے گا اور ہمیں خُدا کے نزدیک اپنی نئی تخلیق کے طور لائے گا۔</p>
<p class="bible"><sup>20&nbsp;</sup> جب شام ہُوئی تو وہ بارہ شاگِردوں کے ساتھ کھانا کھانے بَیٹھا تھا۔</p>
<p class="bible"><sup>21&nbsp;</sup> اور جب وہ کھا رہے تھے تو اُس نے کہا مَیں تُم سے سَچ کہتا ہُوں کہ تُم میں سے ایک مُجھے پکڑوائے گا۔</p>
<p class="bible"><sup>22&nbsp;</sup> وہ بہُت ہی دِلگِیر ہُوئے اور ہر ایک اُس سے کہنے لگا اَے ھادون کیا مَیں ہُوں؟</p>
<p class="bible"><sup>23&nbsp;</sup> اُس نے جواب میں کہا جِس نے میرے ساتھ طباق میں ہاتھ ڈالا ہے وُہی مُجھے پکڑوائے گا۔</p>
<p class="bible"><sup>24&nbsp;</sup> اِبنِ آدم تو جَیسا اُس کے حق میں لِکھا ہے جاتا ہی ہے لیکِن اُس آدمِی پر افسوس جِس کے وسِیلہ سے اِبنِ آدم پکڑوایا جاتا ہے! اگر وہ آدمِی پَیدا نہ ہوتا تو اُس کے لِئے اچھّا ہوتا۔</p>
<p class="bible"><sup>25&nbsp;</sup> اُس کے پکڑوانے والے یہُوداہ نے جواب میں کہا اَے ربّی کیا مَیں ہُوں؟ اُس نے اُس سے کہا تُو نے خُود کہہ دِیا۔</p>
<p class="bible"><sup>26&nbsp;</sup> جب وہ کھا رہے تھے تو پیغمبر عیسیٰ المسیحﷺ نے روٹی لی اور بَرکَت دے کر توڑی اور شاگِردوں کو دے کر کہا لو کھاؤ۔ یہ میرا بَدَن ہے۔</p>
<p class="bible"><sup>27&nbsp;</sup> پھِر پیالہ لے کر شُکر کِیا اور اُن کو دے کر کہا تُم سب اِس میں سے پِیو۔</p>
<p class="bible"><sup>28&nbsp;</sup> کِیُونکہ یہ میرا وہ عہد کا خُون ہے جو بہُتیروں کے لِئے گُناہوں کی مُعافی کے واسطے بہایا جاتا ہے۔</p>
<p class="bible"><sup>29&nbsp;</sup> مَیں تُم سے کہتا ہُوں کہ انگُور کا یہ شِیرہ پھِر کبھی نہ پِیُوں گا۔ اُس دِن تک کہ تُمہارے ساتھ اپنے باپ کی بادشاہی میں نیا نہ پِیُوں۔</p>
<p class="bible"><sup>30&nbsp;</sup> پھِر وہ گیت گا کر باہِر زیتُون کے پہاڑ پر گئے۔</p>
<p class="bible"><sup>31&nbsp;</sup> اُس وقت پیغمبر عیسیٰ المسیحﷺ نے اُن سے کہا تُم سب اِسی رات میری بابت ٹھوکر کھاؤ گے کِیُونکہ لِکھا ہے کہ مَیں چرواہے کو مارُونگا اور گلّہ کی بھیڑیں پراگندہ ہو جائیں گی۔</p>
<p class="bible"><sup>32&nbsp;</sup> لیکِن میں اپنے جی اُٹھنے کے بعد تُم سے پہلے گلِیل کو جاؤنگا۔</p>
<p class="bible"><sup>33&nbsp;</sup> پطرس نے جواب میں اُس سے کہا گو سب تیری بابت ٹھوکر کھائیں لیکِن مَیں کبھی ٹھوکر نہ کھاؤں گا۔</p>
<p class="bible"><sup>34&nbsp;</sup> پیغمبر عیسیٰ المسیحﷺ نے اُس سے کہا مَیں تُجھ سے سَچ کہتا ہُوں کہ اِسی رات مُرغ کے بانگ دینے سے پہلے تُو تِین بار میرا اِنکار کرے گا۔</p>
<p class="bible"><sup>35&nbsp;</sup> پطرس نے اُس سے کہا اگر تیرے ساتھ مُجھے مرنا بھی پڑے تو بھی تیرا اِنکار ہرگِز نہ کرُوں گا اور سب شاگِردوں نے بھی اِسی طرح کہا۔</p>
<p class="bible"><sup>36&nbsp;</sup> اُس وقت پیغمبر عیسیٰ المسیحﷺ اُن کے ساتھ گتسِمنی نام ایک جگہ میں آیا اور اپنے شاگِردوں سے کہا یہِیں بَیٹھے رہنا جب تک کہ مَیں وہاں جا کر دُعا کرُوں۔</p>
<p class="bible"><sup>37&nbsp;</sup> اور پطرس اور زبدی کے دونوں بَیٹوں کو ساتھ لے کر غمگِین اور بے قرار ہونے لگا۔</p>
<p class="bible"><sup>38&nbsp;</sup> اُس وقت اُس نے اُن سے کہا میری جان نِہایت غمگِین ہے۔ یہاں تک کہ مرنے کی نوبت پہُنچ گئی ہے۔ تُم یہاں ٹھہرو اور میرے ساتھ جاگتے رہو۔</p>
<p class="bible"><sup>39&nbsp;</sup> پھِر ذرا آگے بڑھا اور مُنہ کے بل گِر کر یُوں دُعا کی کہ اَے میرے باپ! اگر ہوسکے تو یہ پیالہ مُجھ سے ٹل جائے۔ تو بھی نہ جَیسا میں چاہتا ہُوں بلکہ جَیسا تُو چاہتا ہے ویسا ہی ہو۔</p>
<p class="bible"><sup>40&nbsp;</sup> پھِر شاگِردوں کے پاس آ کر اُن کو سوتے پایا اور پطرس سے کہا کیا تُم میرے ساتھ ایک گھڑی بھی نہ جاگ سکے؟</p>
<p class="bible"><sup>41&nbsp;</sup> جاگو اور دُعا کرو تاکہ آزمایش میں نہ پڑو۔ رُوح تو مُستعِد ہے مگر جِسم کمزور ہے۔</p>
<p class="bible"><sup>42&nbsp;</sup> پھِر دوبارہ اُس نے جا کر یُوں دُعا کی کہ اَے میرے باپ! اگر یہ میرے پِئے بغَیر نہِیں ٹل سکتا تو تیری مرضی پُوری ہو۔</p>
<p class="bible"><sup>43&nbsp;</sup> اور آ کر اُنہِیں پھِر سوتے پایا کِیُونکہ اُن کی آنکھیں نِیند سے بھریں تھِیں۔</p>
<p class="bible"><sup>44&nbsp;</sup> اور اُن کو چھوڑ کر پھِر چلا گیا اور پھِر وُہی بات کہہ کر تِیسری بار دُعا کی۔</p>
<p class="bible"><sup>45&nbsp;</sup> تب شاگِردوں کے پاس آ کر اُن سے کہا اَب سوتے رہو اور آرام کرو۔ دیکھو وقت آ پُہنچا اور اِبنِ آدم گُنہگاروں کے حوالہ کِیا جاتا ہے۔</p>
<p class="bible"><sup>46&nbsp;</sup> اُٹھو چلیں۔ دیکھو میرا پکڑوانے والا نزدِیک آ پُہنچا ہے۔</p>
<p class="bible"><sup>47&nbsp;</sup> وہ یہ کہہ ہی رہا تھا کہ یہُوداہ جو اُن بارہ میں سے ایک تھا آیا اور اُس کے ساتھ ایک بڑی بھِیڑ تلواریں اور لاٹھِیاں لِئے سَردار کاہِنوں اور قَوم کے بُزُرگوں کی طرف سے آ پُہنچی۔</p>
<p class="bible"><sup>48&nbsp;</sup> اور اُس کے پکڑوانے والے نے اُن کو یہ نِشان دِیا تھا کہ جِس کا میں بوسہ لُوں وُہی ہے۔ اُسے پکڑ لینا۔</p>
<p class="bible"><sup>49&nbsp;</sup> اور فوراً اُس نے پیغمبر عیسیٰ المسیحﷺ کے پاس آ کر کہا اَے ربّی سَلام! اور اُس کے بوسے لِئے۔</p>
<p class="bible"><sup>50&nbsp;</sup> پیغمبر عیسیٰ المسیحﷺ نے اُس سے کہا مِیاں! جِس کام کو آیا ہے وہ کرلے۔ اِس پر اُنہوں نے پاس آ کر پیغمبر عیسیٰ المسیحﷺ پر ہاتھ ڈالا اور اُسے پکڑ لِیا۔</p>
<p class="bible"><sup>51&nbsp;</sup> اور دیکھو پیغمبر عیسیٰ المسیحﷺ کے ساتھیوں میں سے ایک نے ہاتھ بڑھا کر اپنی تلوار کھینچی اور سَردار کاہِن کے نَوکر پر چلا کر اُس کا کان اُڑا دِیا۔</p>
<p class="bible"><sup>52&nbsp;</sup> پیغمبر عیسیٰ المسیحﷺ نے اُس سے کہا اپنی تلوار کو میان میں کرلے کِیُونکہ جو تلوار کھینچتے ہیں وہ سب تلوار سے ہلاک کِئے جائیں گے۔</p>
<p class="bible"><sup>53&nbsp;</sup> کیا تُو نہِیں سَمَجھتا کہ مَیں اپنے باپ سے مِنّت کر سکتا ہُوں اور وہ فرِشتوں کے بارہ تُمن سے زیادہ میرے پاس ابھی موجُود کردے گا؟</p>
<p class="bible"><sup>54&nbsp;</sup> مگر وہ نوِشتے کہ یِونہی ہونا ضرُور ہے کیونکر پُورے ہوں گے؟</p>
<p class="bible"><sup>55&nbsp;</sup> اُسی وقت پیغمبر عیسیٰ المسیحﷺ نے بھِیڑ سے کہا کیا تُم تلواریں اور لاٹھِیاں لے کر مُجھے ڈاکُو کی طرح پکڑنے نِکلے ہو؟ میں ہر روز ہَیکل میں بَیٹھ کر تعلِیم دیتا تھا اور تُم نے مُجھے نہِیں پکڑا۔</p>
<p class="bible"><sup>56&nbsp;</sup> مگر یہ سب کُچھ اِس لِئے ہُؤا ہے کہ نبِیوں کے نوِشتے پُورے ہوں اِس پر سب شاگِرد اُسے چھوڑ کر بھاگ گئے۔</p>
<p class="bible"><sup>57&nbsp;</sup> اور پیغمبر عیسیٰ المسیحﷺ کے پکڑنے والے اُس کو کائفا نام سَردار کاہِن کے پاس لے گئے جہاں فقِیہ اور بُزُرگ جمع ہوگئے تھے۔</p>
<p class="bible"><sup>58&nbsp;</sup> اور پطرس دُور دُور اُس کے پِیچھے پِیچھے سَردار کاہِن کے دِیوان خانہ تک گیا اور اَندر جا کر پیادوں کے ساتھ نتِیجہ دیکھنے کو بَیٹھ گیا۔</p>
<p class="bible"><sup>59&nbsp;</sup> اور سَردار کاہِن اور سب صدرِ عدالت والے پیغمبر عیسیٰ المسیحﷺ کو مار ڈالنے کے لِئے اُس کے خِلاف جھُوٹی گواہی ڈھُونڈنے لگے۔</p>
<p class="bible"><sup>60&nbsp;</sup> مگر نہ پائی گو بہُت سے جھُوٹے گواہ آئے۔ لیکِن آخِرکار دو گواہوں نے آ کر کہا کہ</p>
<p class="bible"><sup>61&nbsp;</sup> اِس نے کہا ہے میں الوکیم کے مَقدِس کو ڈھا سکتا اور تین دِن میں اُسے بنا سکتا ہُوں۔</p>
<p class="bible"><sup>62&nbsp;</sup> اور سَردار کاہِن نے کھڑے ہوکر اُس سے کہا تُو جواب کِیُوں نہِیں دیتا؟ یہ تیرے خِلاف کیا گواہی دیتے ہیں؟</p>
<p class="bible"><sup>63&nbsp;</sup> مگر پیغمبر عیسیٰ المسیحﷺ خاموش ہی رہا۔ سَردار کاہِن نے اُس سے کہا میں تُجھے زِندہ الوکیم کی قَسم دیتا ہُوں کہ اگر تُو الوکیم کا بَیٹا المسیح ہے تو ہم سے کہہ دے۔</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="bible"><sup>64&nbsp;</sup> پیغمبر عیسیٰ المسیحﷺ نے اُس سے کہا تُونے خُود کہہ دِیا بلکہ مَیں تُم سے کہتا ہُوں کہ اِس کے بعد تُم اِبنِ آدم کو قادِرِ مُطلَق کی دہنی طرف بَیٹھے اور آسمان کے بادلوں پر آتے دیکھو گے۔</p>
<p class="bible"><sup>65&nbsp;</sup> اِس پر سَردار کاہِن نے یہ کہہ کر اپنے کپڑے پھاڑے کہ اُس نے کُفر بکا ہے۔ اَب ہم کو گواہوں کی کیا حاجت رہی؟ دیکھو تُم نے ابھی یہ کُفر سُنا۔ تُمہاری کیا رائے ہے؟</p>
<p class="bible"><sup>66&nbsp;</sup> اُنہوں نے جواب میں کہا وہ قتل کے لائِق ہے۔</p>
<p class="bible"><sup>67&nbsp;</sup> اِس پر اُنہوں نے اُس کے مُنہ پر تھُوکا اور اُس کے مُکّے مارے اور بعض نے طمانچے مار کر کہا۔</p>
<p class="bible"><sup>68&nbsp;</sup> اَے المسیح ہمیں نبُوّت سے بتا کہ تُجھے کِس نے مارا؟</p>
<p class="bible"><sup>69&nbsp;</sup> اور پطرس باہِر صحن میں بَیٹھا تھا کہ ایک لونڈی نے اُس کے پاس آ کر کہا تُو بھی پیغمبر عیسیٰ المسیحﷺ گلِیلی کے ساتھ تھا۔</p>
<p class="bible"><sup>70&nbsp;</sup> اُس نے سب کے سامنے یہ کہہ کر اِنکار کِیا کہ مَیں نہِیں جانتا تُو کیا کہتی ہے۔</p>
<p class="bible"><sup>71&nbsp;</sup> اور جب وہ ڈیوڑھی میں چلا گیا تو دُوسری نے اُسے دیکھا اور جو وہاں تھے اُن سے کہا یہ بھی پیغمبر عیسیٰ المسیحﷺ ناصری کے ساتھ تھا۔</p>
<p class="bible"><sup>72&nbsp;</sup> اُس نے قَسم کھا کر پھِر اِنکار کِیا کہ مَیں اِس آدمِی کو نہِیں جانتا۔</p>
<p class="bible"><sup>73&nbsp;</sup> تھوڑی دیر کے بعد جو وہاں کھڑے تھے اُنہوں نے پطرس کے پاس آ کر کہا بیشک تُوبھی اُن میں سے ہے کِیُونکہ تیری بولی سے بھی ظاہِر ہوتا ہے۔</p>
<p class="bible"><sup>74&nbsp;</sup> اِس پر وہ لعنت کرنے اور قَسم کھانے لگا کہ مَیں اِس آدمِی کو نہِیں جانتا اور فِی الفَور مُرغ نے بانگ دی۔</p>
<p class="bible"><sup>75&nbsp;</sup> پطرس کو پیغمبر عیسیٰ المسیحﷺ کی وہ بات یاد آئی جو اُس نے کہی تھی کہ مُرغ کے بانگ دینے سے پہلے تُو تِین بار میرا اِنکار کرے گا اور وہ باہِر جا کر زار زار رویا۔</p>
</div>
<a href="#urdu/chapter/book40--chapter25.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 26</span>
<a href="#urdu/chapter/book40--chapter27.txt"><span class="icon icon-forward"></span></a></p>
