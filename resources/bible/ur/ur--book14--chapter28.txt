<a href="#urdu/chapter/book14--chapter27.txt"><span class="icon icon-back"></span></a><span class="bible_book_rtl"><bdo dir="rtl">۔توارِیخ 2<bdo> 28</span>
<a href="#urdu/chapter/book14--chapter29.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>آخز بیس برس کاتھا جب وہ سلطنت کرنے لگا اور اُس نے سولہ برس یروشلیم میں سلطنت کی اور اُس نے وہ نہ کیا جو تتراجراماتون کی نظر میں درست ہے جیسا اُس کے باپ داؤد نے کیا تھا۔</p>
<p class="bible"><sup>2&nbsp;</sup> بلکہ اسرائیل کے بادشاہوں کی راہوں پر چلا اور بعلیم کی ڈھالیں ہوئی مُورتیں بھی بنوائیں۔</p>
<p class="bible"><sup>3&nbsp;</sup> اس کے سوا اُس نے ہنوم کے بیٹے کی وادی میں بخور جلایا اور اُن قوموں کے نفرتی دستوروں کے مُطابق جن کو الوکیم نے بنی اسرائیل کے سامنے سے خارج کیا تھا اپنے ہی بیٹون کو آگ میں جھونکا۔</p>
<p class="bible"><sup>4&nbsp;</sup> اُس نے اُونچے مقاموں اور پہاڑوں پر اور ہر ایک ہرے درخت کے نیچے قربانیاں کیں اور بخور جلایا۔</p>
<p class="bible"><sup>5&nbsp;</sup> اس لیئے تتراجراماتون اُس کے الوکیم نے اُس کو شاہِ ارام کے ہاتھ میں کر دیا۔سو اُنہوں نے اُسے مارا اور اُس کے لوگوں میں سے اسیروں کی بھیڑ کی بھیڑ لے گئے اور اُن کو دمشق میں لائے اور وہ شاہِ اسرائیل کے ہاتھ میں بھی کر دیا گیا جس نے اُسے مارا اور بڑی خون ریزی کی۔</p>
<p class="bible"><sup>6&nbsp;</sup> اور فقح بن رملیاہ نے ایک ہی دن میں یہوداہ میں سے ایک لاکھ بیس ہزار کو جو سب کے سب سورما تھے قتل کیا کیونکہ اُنہوں نے تتراجراماتون اپنے باپ دادا کے الوکیم کو چھوڑ دیا تھا۔</p>
<p class="bible"><sup>7&nbsp;</sup> اور زکری نے جو افرائیم کا ایک پہلوان تھا معسیاہ شہزادہ کو اور محل کے ناظم عز ریقام کو اور بادشاہ کے وزیر القانہ کو مارڈالا۔</p>
<p class="bible"><sup>8&nbsp;</sup> اور بنی اسرائیل اپنے بھائیوں میں سے دو لاکھ عورتوں اور بیٹے بیٹیوں کو اسیر کر کے لے گئے اور اُن کا بُہت سا مال لوٹ لیا اور لوٹ کر سامریہ میں لائے۔</p>
<p class="bible"><sup>9&nbsp;</sup> لیکن وہاں تتراجراماتون کا ایک نبی تھا جس کا نام عودِد تھا۔ وہ اُس لشکر کے استقبال کو گیا جو سامریہ کو آرہا تھا اور اُن سے کہنے لگا دیکھو اس لیئے کہ تتراجراماتون تمہارے باپ دادا کا الوکیم یہوداہ سے ناراض تھا اُس نے اُن کو تمہارے ہاتھ کر دیا اور تُم نے اُن کو ایسے طیش میں قتل کیا ہے جو آسمان تک پُہنچا۔</p>
<p class="bible"><sup>10&nbsp;</sup> اور اب تمہارا ارادہ ہے کہ بنی یہوداہ اور یروشلیم کو اپنے گلام اور لونڈیا بنا کر اُن کو دبائے رکھو لیکن کیا تمہارے ہی گناہ جو تُم نے تتراجراماتون اپنے الوکیم کے خلاف کیے ہیں تمہارے سر نہیں ہیں؟۔</p>
<p class="bible"><sup>11&nbsp;</sup> سو تُم اب میری سُنو اور اُن اسیروں کو جن کو تُم نے اپنے بھائیوں میں سے اسیر کر لیا ہے آزاد کر کے لَوٹا دو کیونکہ تتراجراماتون کا قہر شدید تُم پر ہے۔</p>
<p class="bible"><sup>12&nbsp;</sup> تب بنی افرائیم کے سرداروں میں سیعزریاہ بن یہوحنان اور برکیاہ بن مسلیموت اور یحزقیاہ بن سلوم اور عماسا بن خدلی اُن کے سامنے جو جنگ سے آ رہے تھے کھڑے ہوگئے۔</p>
<p class="bible"><sup>13&nbsp;</sup> اور اُن سے کہاکہ تُم اسیروں کو یہاں نہیں لانے پاؤگے کیونکہ جو تُم نے ٹھانا اُس سے ہم تتراجراماتون کے گناہ گار بنینگے اور ہمارے گناہ خطائیں بڑھ جائینگی کیونکہ ہماری خطا بڑی ہے اور اسرائیل پر قہر شدید ہے۔</p>
<p class="bible"><sup>14&nbsp;</sup>سو ان ہتھیار بند لوگوں نے اسیروں اور مال غنمیت کو امیروں اور ساری جماعت کے آگے چھوڑ دیا۔</p>
<p class="bible"><sup>15&nbsp;</sup>اور وہ آدمی جن کے نام مذ کور ہوئےاٹھے اور اسیروں کو لیا اور لوٹ کے مال میں سے ان سبھوں کو جو ان میں ننگے تھے لباس سے آراستہ کیا اور ان کو جوتے پہنائےاور انکو کھانےپینے کو دیا اور ان پر تیل ملا اور جتنے ان میں کمزور تھے ان کو گدھوں پر چڑھا کر کھجور کے درختوں کے شہر یریحو میں ان کے بھایئوں کے پاس پہنچا دیا تب سامریہ کو لوٹ گئے۔</p>
<p class="bible"><sup>16&nbsp;</sup> اُس وقت آخز بادشاہ نے اسور کے بادشاہوں کے پاس کہلا بھیجا کہ اُسکی مدد کریں ۔</p>
<p class="bible"><sup>17&nbsp;</sup> اس لیئے کہ ادومیوں نے پھر چڑھائی کر کے یہوداہ کو مار لیا اور اسیروں کو لے گئے تھے۔</p>
<p class="bible"><sup>18&nbsp;</sup> اور فلستیوں نے بھی نشیب کی زمین کے اور یہوداہ کے جنوب کے شہروں پر حملہ کر کے بیت شمس اور ایالون اور جدیروت کو اور شو کو اور اُس کے دیہات کو اور تمنہ اور اُس کے دیہات کو اور جمسُو اور اُس کے دیہات کو بھی لے لیا تھا اور اُن میں بس گئے تھے۔</p>
<p class="bible"><sup>19&nbsp;</sup> کیونکہ الوکیم نے شاہِ اسرائیل آخز کے سبب سے یہوداہ کو پست کیا اس لیئے کہ اُس نے یہوداہ میں بے حیائی کی چال چل کر تتراجراماتون کا بڑا گناہ کیا تھا۔</p>
<p class="bible"><sup>20&nbsp;</sup> اور شاہِ اسور تگلت پلنا سر اُسکے پاس آیا پر اُس نے اُس کو تنگ کیا اور اُس کی کمک نہ کی۔</p>
<p class="bible"><sup>21&nbsp;</sup> کیونکہ آخز نے تتراجراماتون کے گھر اور بادشاہ اور سرداروں کے محلوں سے ما ل لے کر شاہِ اسور کو دیا تو بھی اُس کی کُچھ مدد نہ ہوئی۔</p>
<p class="bible"><sup>22&nbsp;</sup> اور اپنی تنگی کے وقت میں بھی اُس نے یعنی اِسی آخز بادشاہ نے تتراجراماتون کا اور بھی زیادہ گناہ کیا۔</p>
<p class="bible"><sup>23&nbsp;</sup> کیونکہ اُس نے دمشق کے دیوتاؤں کے لیئے جنہوں نے اُسے مارا تھا قربانیاں کیں اور کہا چونکہ ارام کے بادشاہوں کے معبودوں نے اُن کی مدد کی ہے سو میں اُن کے لیئے قربانی کروں گا تاکہ وہ میری مدد کریں لیکن وہ اُس کی اور سارے اسرائیل کی تباہی کا باعث ہوئے۔</p>
<p class="bible"><sup>24&nbsp;</sup> اور آخز نے الوکیم کے گھر کے برتنوں کو جمع یا اور الوکیم کے گھر کے برتنوں کو ٹکڑے ٹکڑے کیا اور تتراجراماتون کے گھر ککے دروازوں کو بند کیا اور اپنے لیے یروشلیم کے ہر کونے میں مذبحے بنائے۔</p>
<p class="bible"><sup>25&nbsp;</sup> اور یہوداہ کے ایک ایک شہر میں غیر معبودوں کے آگے بخور جلانے کے لیئے اُونچے مقام بنائے اور تتراجراماتون اپنے باپ دادا کے الوکیم کو غُصہ دلایا ۔</p>
<p class="bible"><sup>26&nbsp;</sup> اور اُس کے باقی کام اور اُس کے سب طور طریقے شروع سے آخر تک یہوداہ اور اسرائیل کے بادشاہوں کی کتاب میں قلمبند ہیں۔</p>
<p class="bible"><sup>27&nbsp;</sup> اور آخز اپنے باپ دادا کے ساتھ سو گیا اور اُنہوں نے اُسے شہر میں یعنی یروشلیم میں دفن کیا کیونکہ وہ اُسے اسرائیل کے بادشاہوں کی قبروں میں نہ لائے اور اُس کا بیٹا حزقیاہ اُس کی جگہ باشاہ ہوا۔</p>
</div>
<a href="#urdu/chapter/book14--chapter27.txt"><span class="icon icon-back"></span></a><span class="bible_book_rtl"><bdo dir="rtl">۔توارِیخ 2<bdo> 28</span>
<a href="#urdu/chapter/book14--chapter29.txt"><span class="icon icon-forward"></span></a></p>
