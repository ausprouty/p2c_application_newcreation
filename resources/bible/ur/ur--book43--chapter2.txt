<a href="#urdu/chapter/book43--chapter1.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 2</span>
<a href="#urdu/chapter/book43--chapter3.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پھِر تِیسرے دِن قانای گلِیل میں ایک شادِی ہُوئی اور پیغمبر عیسیٰ المسیحﷺ کی ماں وہاں تھی۔</p>
<p class="bible"><sup>2&nbsp;</sup> اور پیغمبر عیسیٰ المسیحﷺ اور اُس کے شاگِردوں کی بھی اُس شادِی میں دعوت تھی۔</p>
<p class="bible"><sup>3&nbsp;</sup> اور جب مَے ہوچُکی تو پیغمبر عیسیٰ المسیحﷺ کی ماں نے اُس سے کہا کہ اُن کے پاس مَے نہِیں رہی۔</p>
<p class="bible"><sup>4&nbsp;</sup> پیغمبر عیسیٰ المسیحﷺ نے اُس سے کہا اَے عَورت مُجھے تُجھ سے کیا کام ہے؟ ابھی میرا وقت نہِیں آیا۔</p>
<p class="bible"><sup>5&nbsp;</sup> اُس کی ماں نے خادِموں سے کہا جو کُچھ یہ تُم سے کہے وہ کرو۔</p>
<p class="bible"><sup>6&nbsp;</sup> وہاں یہُودِیوں کی طہارت کے دستُور کے مُوافِق پتھّر کے چھ مٹکے رکھّے تھے اور اُن میں دو دو تِیں تِیں من کی گنُجایش تھی۔</p>
<p class="bible"><sup>7&nbsp;</sup> پیغمبر عیسیٰ المسیحﷺ نے اُن سے کہا مٹکوں میں پانی بھر دو۔ پَس اُنہوں نے اُن کو لبالب بھر دِیا۔</p>
<p class="bible"><sup>8&nbsp;</sup> پِھر اُس نے اُن سے کہا اَب نِکال کر میِر مجلِس کے پاس لےجاؤ۔ پَس وہ لے گئے۔</p>
<p class="bible"><sup>9&nbsp;</sup> جب میِر مجلِس نے وہ پانی چکھّا جو مَے بن گیا تھا اور جانتا نہ تھا کہ یہ کہاں سے آئی ہے (مگر خادِم جِنہوں نے پانی بھرا تھا جانتے تھے) تو میِر مجلِس نے دُلہا کو بُلا کر اُس سے کہا۔</p>
<p class="bible"><sup>10&nbsp;</sup> ہر شَخص پہلے اچھّی مَے پیش کرتا ہے اور ناقِص اُس وقت جب پی کر چھک گئے مگر تُو نے اچھّی مَے اَب تک رکھ چھوڑی ہے۔</p>
<p class="bible"><sup>11&nbsp;</sup> یہ پہلا مُعجِزہ پیغمبر عیسیٰ المسیحﷺ نے قانای گلِیل میں دِکھا کر اپنا جلال ظاِہر کِیا اور اُس کے شاگِرد اُس پر اِیمان لائے۔</p>
<p class="bible"><sup>12&nbsp;</sup> اُس کے بعد وہ اور اُس کی ماں اور بھائِی اور اُس کے شاگِرد کفر نُحوم کو گئے اور وہاں چند روز رہے۔</p>
<p class="bible"><sup>13&nbsp;</sup> یہُودِیوں کی عِیدِ فسح نزدِیک تھی اور پیغمبر عیسیٰ المسیحﷺ یروشلِیم کو گیا۔</p>
<p class="bible"><sup>14&nbsp;</sup> اُس نے ہَیکل میں بَیل اور بھیڑ اور کبُوتر بیچنے والوں کو اور صّرافوں کو بَیٹھے پایا۔</p>
<p class="bible"><sup>15&nbsp;</sup> اوع رسّیوں کا کوڑا بنا کر سب کو یعنی بھیڑوں اور بَیلوں کو ہَیکل سے نکِال دِیا اور صّرافوں کی نقدی بکھیر دی اور اُن کے تختے اُلٹ دِئے۔</p>
<p class="bible"><sup>16&nbsp;</sup> اور کبُوتر فروشوں سے کہا اِن کو یہاں سے لےجاؤ۔ میرے باپ کے گھر کو تجارت کا گھر نہ بناو۔</p>
<p class="bible"><sup>17&nbsp;</sup> اُس کے شاگِردوں کو یاد آیا کہ لِکھا ہے۔ تیرے گھر کی غَیرت مُجھے کھا جائے گی۔</p>
<p class="bible"><sup>18&nbsp;</sup> پَس یہُودِیوں نے جواب میں اُس سے کہا تُو جو اِن کاموں کو کرتا ہے ہمیں کَونسا نِشان دِکھاتا ہے؟۔</p>
<p class="bible"><sup>19&nbsp;</sup> پیغمبر عیسیٰ المسیحﷺ نے جواب میں اُن سے کہا اِس مُقدِس کو ڈھا دو تو مَیں اُسے تیِن دِن میں کھڑا کر دُوں گا۔</p>
<p class="bible"><sup>20&nbsp;</sup> یہُودِیوں نے کہا چھیالِیس برس میں یہ مُقدِس بنا ہے اور کیا تُو اُسے تِین دِن میں کھڑا کردے گا؟۔</p>
<p class="bible"><sup>21&nbsp;</sup> مگر اُس نے اپنے بَدَن کے مَقدِس کی بابت کہا تھا۔</p>
<p class="bible"><sup>22&nbsp;</sup> پَس جب وہ مَردوں میں سے جی اُٹھا تو اُس کے شاگِردوں کو یاد آیا کہ اُس نے یہ کہا تھا اور اُنہوں نے کِتابِ مُقدِس اور اُس قَول کا جو پیغمبر عیسیٰ المسیحﷺ نے کہا تھا یقِین کِیا۔</p>
<p class="bible"><sup>23&nbsp;</sup> جب وہ یروشلِیم میں فسح کے وقت عِید میں تھا تو بہُت سے لوگ اُن معُجزوں کو دیکھ کر جو وہ دِکھاتا تھا اُس کے نام پر ایِمان لائے۔</p>
<p class="bible"><sup>24&nbsp;</sup> لیکِن پیغمبر عیسیٰ المسیحﷺ اپنی نِسبت اُن پر اعتبار نہ کرتا تھا اِسلئِے کہ وہ سب کو جانتا تھا۔</p>
<p class="bible"><sup>25&nbsp;</sup> اور اِس کی حاجت نہ رکھتا تھا کہ کوئی اِنسان کے حق میں گواہی دے کِیُونکہ وہ آپ جانتا تھا کہ اِنسان کے دِل میں کیا کیا ہے۔</p>
</div>
<a href="#urdu/chapter/book43--chapter1.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 2</span>
<a href="#urdu/chapter/book43--chapter3.txt"><span class="icon icon-forward"></span></a></p>
