<a href="#urdu/chapter/book43--chapter2.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 3</span>
<a href="#urdu/chapter/book43--chapter4.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>فرِیسِیوں میں سے ایک شَخص نِیکدُیمُس نام یہُودِیوں کا ایک سَردار تھا۔</p>
<p class="bible"><sup>2&nbsp;</sup> اُس نے رات کو پیغمبر عیسیٰ المسیحﷺ کے پاس آ کر اُس سے کہا اَے ربّی ہم جانتے ہیں کہ تُوالوکیم کی طرف سے اُستاد ہوکر آیا ہے کِیُونکہ جو مُعجِزے تُو دِکھاتا ہے کوئی شَخص نہِیں دِکھا سکتا جب تک الوکیم اُس کے ساتھ نہ ہو۔</p>
<p class="bible"><sup>3&nbsp;</sup> پیغمبر عیسیٰ المسیحﷺ نے جواب میں اُس سے کہا مَیں تُجھ سے سَچ کہتا ہُوں کہ جب تک کوئی نئے سِرے سے پَیدا نہ ہو وہ الوکیم کی بادشاہی کو دیکھ نہِیں سکتا۔</p>
<p class="bible"><sup>4&nbsp;</sup> نِیکدُیمُس نے اُس سے کہا آدمِی جب بُوڑھا ہوگیا تو کیونکر پیَدا ہو سکتا ہے؟ کیا وہ دوبارہ اپنی ماں کے پیٹ میں داخِل ہوکر پیَدا ہو سکتا ہے؟۔</p>
<p class="bible"><sup>5&nbsp;</sup> پیغمبر عیسیٰ المسیحﷺ نے جواب دِیا کہ مَیں تُجھ سے سَچ کہتا ہُوں جب تک کوئی آدمِی پانی اور رُوح سے پیَدا نہ ہو وہ الوکیم کی بادشاہی میں داخِل نہِیں ہو سکتا۔</p>
<p class="bible"><sup>6&nbsp;</sup> جو جِسم سے پَیدا ہُؤا ہے جِسم ہے اور جو رُوح سے پَیدا ہُؤا ہے رُوح ہے۔</p>
<p class="bible"><sup>7&nbsp;</sup> تعّجُب نہ کرکہ مَیں نے تُجھ سے کہا تُمہیں نئے سِرے سے پَیدا ہونا ضرُور ہے۔</p>
<p class="bible"><sup>8&nbsp;</sup> ہوا جِدھر چاھتی ہے چلتی ہے اور تُو اُس کی آواز سُنتا ہے مگر نہِیں جانتا کہ وہ کہاں سے آتی اور کہاں کو جاتی ہے۔ جو کوئی رُوح سے پَیدا ہُؤا اَیسا ہی ہے۔</p>
<p class="bible"><sup>9&nbsp;</sup> نِیکدُیمُس نے جواب میں اُس سے کہا یہ باتیں کیونکر ہوسکتی ہیں؟۔</p>
<p class="bible"><sup>10&nbsp;</sup> پیغمبر عیسیٰ المسیحﷺ نے جواب میں اُس کہا بنی اِسرائیل کا اُستاد ہوکر کیا تُو اِن باتوں کو نہِیں جانتا؟۔</p>
<p class="bible"><sup>11&nbsp;</sup> مَیں تُجھ سے سَچ کہتا ہُوں کہ جو ہم جانتے ہیں وہ کہتے ہیں اور جِسے ہم نے دیکھا ہے اُس کی گواہی دیتے ہیں اور تُم ہماری گواہی قُبُول نہِیں کرتے۔</p>
<p class="bible"><sup>12&nbsp;</sup> جب مَیں نے تُم سے زمِین کی باتیں کہِیں اور تُم نے یقِین نہِیں کِیا تو اگر مَیں تُم سے آسمان کی باتیں کہُوں تو کیونکر یقِین کروگے؟۔</p>
<p class="bible"><sup>13&nbsp;</sup> اور آسمان پر کوئی نہِیں چڑھا سِوا اُس کے جو آسمان سے اُترا یعنی اِبنِ آدم جو آسمان میں ہے۔</p>
<p class="bible"><sup>14&nbsp;</sup> اور جِس طرح مُوسٰی نے سانپ کو بِیابان میں اُنچے پر چڑھایا اُسی طرح ضرُور ہے کہ اِبنِ آدم بھی اُنچے پر چڑھایا جائے۔</p>
<p class="bible"><sup>15&nbsp;</sup> تاکہ جو کوئی اِیمان لائے اُس میں ہمیشہ کی زِندگی پائے۔</p>
<p class="bible"><sup>16&nbsp;</sup> کِیُونکہ الوکیم نے دُنیا سے اَیسی محبّت رکھّی کہ اُس نے اپنا اِکلَوتا بَیٹا بخش دِیا</p>
<p class="note">صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="note">تاکہ جو کوئی اُس پر اِیمان لائے ہلاک نہ ہو بلکہ ہمیشہ کی زِندگی پائے۔</p>
<p class="bible"><sup>17&nbsp;</sup> کِیُونکہ الوکیم نے بَیٹے کو دُنیا میں اِس لِئے بھیجا کہ دُنیا پر سزا کا حُکم کرے بلکہ اِس لِئے کہ دُنیا اُس کے وسِیلہ سے نِجات پائے۔</p>
<p class="bible"><sup>18&nbsp;</sup> جو اُس پر اِیمان لاتا ہے اُس پر سزا کا حُکم نہِیں ہوتا۔ جو اُس پر اِیمان نہِیں لاتا اُس پر سزا کا حُکم ہوچُکا۔ اِس لِئے کہ وہ الوکیم کے اِکلَوتے بَیٹے کے نام پر اِیمان نہِیں لایا۔</p>
<p class="bible"><sup>19&nbsp;</sup> اور سزا کے حُکم کا سبب یہ ہے کہ نُور دُنیا میں آیا ہے اور آدمِیوں نے تاِریکی کو نُور سے زیادہ پسند کِیا۔ اِس لِئے کہ اُن کے کام بُرے تھے۔</p>
<p class="bible"><sup>20&nbsp;</sup> کِیُونکہ جو کوئی بدی کرتا ہے وہ نُور سے دُشمنی رکھتا ہے اور نُور کے پاس نہِیں آتا۔ اَیسا نہ ہو کہ اُس کے کاموں پر ملامت کی جائے۔</p>
<p class="bible"><sup>21&nbsp;</sup> مگر جو سَچّائی پر عمل کرتا ہے وہ نُور کے پاس آتا ہے تاکہ اُس کے کام ظاہِر ہوں کہ وہ الوکیم میں کئِے گئے ہیں۔</p>
<p class="bible"><sup>22&nbsp;</sup> اِن باتوں کے بعد پیغمبر عیسیٰ المسیحﷺ اور اُس کے شاگِرد یہُودیہ کے مُلک میں آئے اور وہ وہاں اُن کے ساتھ رہ کر بپتِسمہ دینے لگا۔</p>
<p class="bible"><sup>23&nbsp;</sup> اور یُوحنّا بھی شالیم کے نزدِیک عینون میں بپتِسمہ دیتا تھا</p>
<p class="note">دیکھئے دُوسرا سلاطین ۱۴:۵ جہاں یہ کہتا ہے کہ جب وہ نیچے گیا اور اپنے آپ کو یردن میں سات بار اُتارا، مردِ الوکیم کے کہنے کے مُطابق ؛ اور اُس کا جسم نوزائیدہ بچے کی مانند ہوگیا اور وہ پاک صاف تھا۔ یہاں ہم دیکھتے ہیں کہ خُدا  ہمیں نجات پانے والی اُمت کے خلقِ جدید رُکن کے طور پر خُوش آمدید کرتا ہے، کیونکہ پُرانی چیزیں جاتی رہی اور آپ کو کوڑھ پن مُردہ ہوگیا اور رسُول عیسیٰ المسیحﷺ کیساتھ آپ نئے سرے سے پیدا ہونے والے جی اُٹھے ہیں، خلقِ جدید کے موت کے غُسل کے پانی میں دفن ہونے سے (رومیوں ۳:۶)۔ یہ تتراجراماتون کی سُپردگی میں جانے والے کیلئے خلقِ جدید کا  صبغاۃ  موت کا غُسل ہے کیونکہ اگر خُدا نے چاہا تو وہ آپ کا پُرانا کوڑھ صاف کرسکتا ہے اور آپ میں ایک نئی تخلیق ڈال سکتا ہے جیسا کہ سُورہ ۱۹:۱۴ میں مندرج ہے: َلَمْ تَرَ أَنَّ اللّهَ خَلَقَ السَّمَاوَاتِ وَالأَرْضَ بِالْحقِّ إِن يَشَأْ يُذْهِبْكُمْ وَيَأْتِ بِخَلْقٍ جَدِيد۔</p>
<p class="note">کِیُونکہ وہاں پانی بہُت تھا اور لوگ آ کر بپتِسمہ لیتے تھے۔</p>
<p class="bible"><sup>24&nbsp;</sup> کِیُونکہ یُوحنّا اُس وقت تک قَید خانہ میں ڈالا نہ گیا تھا۔</p>
<p class="bible"><sup>25&nbsp;</sup> پَس یۃوحنّا کے شاگِردوں کی کِسی یہُودی کے ساتھ طہارت کی بابت بحث ہُوئی۔</p>
<p class="bible"><sup>26&nbsp;</sup> اُنہوں نے یُوحنّا کے پاس آ کر کہا اَے رّبی!جو شَخص یَردَن کے پار تیرے ساتھ تھا جِس کی تُو گواہی دی ہے دیکھ وہ بپتِسمہ دیتا ہے اور سب اُس کے پاس آتے ہیں۔</p>
<p class="bible"><sup>27&nbsp;</sup> یُوحنّا نے جواب میں کہا اِنسان کُچھ نہِیں پا سکتا جب تک اُس کو آسمان سے نہ دِیا جائے۔</p>
<p class="bible"><sup>28&nbsp;</sup> تُم خُود میرے گواہ ہو کہ مَیں نے کہا مَیں مسِیح نہِیں مگر اُس کے آگے بھیجا گیا ہُوں۔</p>
<p class="bible"><sup>29&nbsp;</sup> جِس کی دُلہن ہے وہ دُلہا ہے مگر دُلہا کا دوست جو کھڑا ہُؤا اُس کی سُنتا ہے دُلہا کی آواز سے بہُت خُوش ہوتا ہے۔ پَس میری یہ خُوشی پُوری ہوگئی۔</p>
<p class="bible"><sup>30&nbsp;</sup> ضرُور ہے کہ وہ بڑھے اور مَیں گھٹوُں۔</p>
<p class="bible"><sup>31&nbsp;</sup> جو اُوپر سے آتا ہے وہ سب سے اُوپر ہے۔ جو زمِین سے ہے وہ زمِین ہی سے ہے اور زمِین ہی کی کہتا ہے۔ جو آسمان سے آتا ہے وہ سب سے اُوپر ہے۔</p>
<p class="bible"><sup>32&nbsp;</sup> جو کُچھ اُس نے دیکھا اور سُنا اُسی کی گواہی دیتا ہے اور کوئی اُس کی گواہی قُبُول نہِیں کرتا۔</p>
<p class="bible"><sup>33&nbsp;</sup> جِس نے اُس کی گواہی قُبُول کی اُس نے اِس بات پر مُہر کر دی کہ الوکیم سّچا ہے۔</p>
<p class="bible"><sup>34&nbsp;</sup> کِیُونکہ جِسے الوکیم نے بھیجا وہ الوکیم کی باتیں کہتا ہے۔ اِس لِئے کہ وہ رُوح ناپ ناپ کر نہِیں دیتا۔</p>
<p class="bible"><sup>35&nbsp;</sup> باپ بَیٹے سے محبّت رکھتا ہے اور اُس نے سب چِیزیں اُس کے ہاتھ میں دے دی ہیں۔</p>
<p class="bible"><sup>36&nbsp;</sup> جو بَیٹے پر اِیمان لاتا ہے ہمیشہ کی زِندگی اُس کی ہے لیکِن جو بَیٹے کی نہِیں مانتا زِندگی کو نہ دیکھیگا بلکہ اُس پر الوکیم کا غضب رہتا ہے۔</p>
</div>
<a href="#urdu/chapter/book43--chapter2.txt"><span class="icon icon-back"></span></a><span class="bible_book_rtl"><bdo dir="rtl">یُوحنّا<bdo> 3</span>
<a href="#urdu/chapter/book43--chapter4.txt"><span class="icon icon-forward"></span></a></p>
