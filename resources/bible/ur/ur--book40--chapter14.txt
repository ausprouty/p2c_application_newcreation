<a href="#urdu/chapter/book40--chapter13.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 14</span>
<a href="#urdu/chapter/book40--chapter15.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اُس وقت چوتھائی مُلک کے حاکِم ہیرودِیس نے پیغمبر عیسیٰ المسیحﷺ کی شہُرت سُنی۔</p>
<p class="bible"><sup>2&nbsp;</sup> اور اپنے خادِموں سے کہا کہ یہ یُوحنّا بپتِسمہ دینے والا ہے۔ وہ مُردوں میں سے جی اُٹھا ہے اِس لِئے اُس سے یہ مُعجِزے ظاہِر ہوتے ہیں۔</p>
<p class="bible"><sup>3&nbsp;</sup> کِیُونکہ ہیرودِیس نے اپنے بھائِی فِلُپّس کی بِیوی ہیرودِیاس کے سبب سے یُوحنّا کو پکڑکر باندھا اور قَید خانہ میں ڈال دِیا تھا۔</p>
<p class="bible"><sup>4&nbsp;</sup> کِیُونکہ یُوحنّا نے اُس سے کہا تھا کہ اِس کا رکھنا تُجھے روا نہِیں۔</p>
<p class="bible"><sup>5&nbsp;</sup> اور وہ ہر چند اُسے قتل کرنا چاہتا تھا مگر عام لوگوں سے ڈرتا تھا کِیُونکہ وہ اُسے نبی جانتے تھے۔</p>
<p class="bible"><sup>6&nbsp;</sup> لیکِن جب ہیرودِیس کی سالگِرہ ہُوئی تو ہیرودِیاس کی بیٹی نے محفِل میں ناچ کر ہیرودِیس کو خُوش کِیا۔</p>
<p class="bible"><sup>7&nbsp;</sup> اِس پر اُس نے قَسم کھا کر اُس سے وعدہ کِیا کہ جو کُچھ تُو منگیگی تُجھے دُوں گا۔</p>
<p class="bible"><sup>8&nbsp;</sup> اُس نے اپنی ماں کے سِکھانے سے کہا مُجھے یُوحنّا بپتِسمہ دینے والے کا سر تھال میں یہِیں منگوادے۔</p>
<p class="bible"><sup>9&nbsp;</sup> بادشاہ غمگِین ہُؤا مگر اپنی قَسموں اور مہمانوں کے سبب سے اُس نے حُکم دِیا کہ دے دِیا جائے۔</p>
<p class="bible"><sup>10&nbsp;</sup> اور آدمِی بھیج کر قَید خانہ میں یُوحنّا کا سر کٹوا دِیا۔</p>
<p class="bible"><sup>11&nbsp;</sup> اور اُس کا سر تھال میں لایا گیا اور لڑکی کو دِیا گیا اور وہ اُسے اپنی ماں کے پاس لے گئی۔</p>
<p class="bible"><sup>12&nbsp;</sup> اور اُس کے شاگِردوں نے آ کر لاش اُٹھا لی اور اُسے دفن کردِیا اور جا کر پیغمبر عیسیٰ المسیحﷺ کو خَبر دی۔</p>
<p class="bible"><sup>13&nbsp;</sup> جب پیغمبر عیسیٰ المسیحﷺ نے یہ سُنا تو وہاں سے کَشتی پر الگ کِسی ویِراں جگہ کو روانہ ہُؤا اور لوگ یہ سُن کر شہر شہر سے پیدل اُس کے پِیچھے گئے۔</p>
<p class="bible"><sup>14&nbsp;</sup> اُس نے اُتر کر بڑی بھِیڑ دیکھی اور اُسے اُن پر ترس آیا اور اُس نے اُن کے بِیماروں کو اچھّا کردِیا۔</p>
<p class="bible"><sup>15&nbsp;</sup> اور جب شام ہُوئی تو شاگِرد اُس کے پاس آ کر کہنے لگے کہ جگہ وِیران ہے اور وقت گُزر گیا ہے۔ لوگوں کو رُخصت کردے تاکہ گاؤں میں جا کر اپنے لِئے کھانا مول لیں۔</p>
<p class="bible"><sup>16&nbsp;</sup> پیغمبر عیسیٰ المسیحﷺ نے اُن سے کہا اِن کا جانا ضرُور نہِیں۔ تُم ہی اِن کو کھانے کو دو۔</p>
<p class="bible"><sup>17&nbsp;</sup> اُنہوں نے اُس سے کہا کہ یہاں ہمارے پاس پانچ روٹِیوں اور دو مَچھلِیوں کے سِوا اور کُچھ نہِیں۔</p>
<p class="bible"><sup>18&nbsp;</sup> اُس نے کہا وہ یہاں میرے پاس لے آؤ۔</p>
<p class="bible"><sup>19&nbsp;</sup> اور اُس نے لوگوں کو گھاس پر بَیٹھنے کا حُکم دِیا۔ پھِر اُس نے وہ پانچ روٹِیاں اور دو مچھلِیاں لِیں اور آسمان کی طرف دیکھ کر بَرکَت دی اور روٹِیاں توڑ کر شاگِردوں کو دِیں اور شاگِردوں نے لوگوں کو۔</p>
<p class="bible"><sup>20&nbsp;</sup> اور سب کھا کر سیر ہوگئے اور اُنہوں نے بچے ہُوئے ٹُکڑوں سے بھری ہُوئی بارہ ٹوکرِیاں اُٹھائیں۔</p>
<p class="bible"><sup>21&nbsp;</sup> اور کھانے والے عَورتوں اور بچّوں کے سِوا پانچ ہزار مرد کے قریب تھے۔</p>
<p class="bible"><sup>22&nbsp;</sup> اور اُس نے فوراً شاگِردوں کو مجبُور کِیا کہ کَشتی میں سوار ہوکر اُس سے پہلے پار چلے جائیں جب تک وہ لوگوں کو رُخصت کرے۔</p>
<p class="bible"><sup>23&nbsp;</sup> اور لوگوں کو رُخصت کر کے تنہا دُعا کرنے کے لِئے پہاڑ پر چڑھ گیا اور جب شام ہُوئی تو وہاں اکیلا تھا۔</p>
<p class="bible"><sup>24&nbsp;</sup> مگر کَشتی اُس وقت جھِیل کے بِیچ میں تھی اور لہروں سے ڈگمگا رہی تھی کِیُونکہ ہوا مُخالِف تھی۔</p>
<p class="bible"><sup>25&nbsp;</sup> اور وہ رات کے چوتھے پہر جھِیل پر چلتا ہُؤا اُن کے پاس آیا۔</p>
<p class="bible"><sup>26&nbsp;</sup> شاگِرد اُسے جھِیل پر چلتے ہُوئے دیکھ کر گھبرا گئے اور کہنے لگے کہ بھُوت ہے اور ڈر کر چِلّا اُٹھے۔</p>
<p class="bible"><sup>27&nbsp;</sup> پیغمبر عیسیٰ المسیحﷺ نے فوراً اُن سے کہا خاطر جمع رکھّو۔ مَیں ہُوں۔ ڈرو مت۔</p>
<p class="bible"><sup>28&nbsp;</sup> پطرس نے اُس سے جواب میں کہا اَے ھادون اگر تُو ہے تو مُجھے حُکم دے کہ پانی پر چل کر تیرے پاس آؤں۔</p>
<p class="bible"><sup>29&nbsp;</sup> اُس نے کہا آ۔ پطرس کَشتی سے اُتر کر پیغمبر عیسیٰ المسیحﷺ کے پاس جانے کے لِئے پانی پر چلنے لگا۔</p>
<p class="bible"><sup>30&nbsp;</sup> مگر جب ہوا دیکھی تو ڈر گیا اور جب ڈُوبنے لگا تو چِلّا کر کہا اَے ھادون مُجھے بَچا!</p>
<p class="bible"><sup>31&nbsp;</sup> پیغمبر عیسیٰ المسیحﷺ نے فوراً ہاتھ بڑھا کر اُسے پکڑ لِیا اور اُس سے کہا اَے کم اِعتِقاد تُو نے کِیُوں شک کِیا؟</p>
<p class="bible"><sup>32&nbsp;</sup> اور جب وہ کَشتی پر چڑھ آئے تو ہوا تھم گئی۔</p>
<p class="bible"><sup>33&nbsp;</sup> اور جو کَشتی پر تھے اُنہوں نے اُسے سِجدہ کر کے کہا یقِیناً تُو [قدیم الایام]الوکیم کا بَیٹا ہے۔</p>
<p class="note">دیکھئے دانی ایل ۱۳:۷۔۱۴؛ یسعیاہ ۶:۹ اور زکریاہ ۸:۱۲ ۔ ۱۰، جہاں مسیحا اور اُس کا گھر  الوکیم  کی مانند، تتراجراماتون کے فرشتہ کی مانند؛ دانی ایل ۱۳:۷ ۔ ۱۴ بھی دیکھئے  جو کہتا ہے کہ تمام لوگ مسیحا کے ساتھ ’’الوہیت میں خدمت کرتے ہیں‘‘؛ دیکھئے دانی ایل ۱۲:۳ جو  وہی لفظ استعمال کرتا ہے ، مطلب مسیحا کوئی بُت نہیں اور الوہی ہے اور نہ کہ محض انسان ہے؛ امثال ۲۲:۸ بھی دیکھئے جہاں تتراجراماتون اُس کے ابدی کلام کو رکھتا ہے جو مریم کے پاس آیا، یوحنا 1:1 ۔ 14، جیسے اتک یومین (قدیم الایام) سے بر انوش (ابنَ آدم)، جس کو نئی تخلیق کے مُسلمان مانتے  اور  انتظار کرتے  ہیں، دیکھئے یوحنا 3:3، 12 ۔ 15؛ لُوقا 31:18 ۔ 33؛ متی 9:17؛ 41:13۔ صرف خُدا کے کلام کے وسیلہ سے ہم خُدا کی نجات کو جانتے ہیں (زبُور ۸۱:۱۱۹؛ دوسرا تمتھیس ۱۵:۳)۔ خُدا کا بیٹا (امثال ۴:۳۰)، مُکاشفہ کا ماخذ (امثال ۳:۳۰ ۔ ۵) اور مُحبت (امثال ۱۷:۸)، عامون (دستکار، ماہرِ تعمیرات، امثال ۳۰:۸) کے طور کام کرتا ہے  یا  اُس کے طور تخلیقی حکمت بطور تخلیق کا ماخذ (امثال ۱۲:۸؛ ۲۲:۸؛ ۳۰:۸) اور مُحبت (امثال ۱۷:۸)۔ اور یہ خُدا کا بیٹا بطور المسیح خُدا کے بیٹے کے طور متجسم ہوتا ہے (زبُور ۷:۲؛ ۱۳؛ یسعیاہ ۱۴:۷؛ یسعیاہ ۵:۹ ۔ ۶)، داؤد کا خُداوند (زبُور ۱:۱۱۰)۔ اور جو کوئی بھی خُداوند کا نام لے گا وہ نجات پائے گا (یوئیل ۳۲:۲)۔ خُدا کا کلمہ، اُس کا بیٹا المسیح خُدا کے بیٹے کے طور متجسم ہوتا ہے، اور اُس کا ایک پیشتر سے نام ہے۔ اُس کا پیشتر سے نام یشوع ہے  مسیح کے ہم نام یشوع شاہی کاہن کے وسیلہ سے دیا گیا جس نے ۵۱۶ قبل مسیح  میں خُدا   کی  (جلاوطنی )ویرانی کو  ختم کرتے ہوئے کفارہ دیا  جو ۵۸۶ قبل مسیح سے ۵۱۶ قبل مسیح تک ۷۰ برس رہا۔ یشوع ملکِ صدق کی ترتیب کے بعد کاہن ہے (زبُور ۴:۱۱۰) جس نے اپنی ویرانی (متی ۴۶:۲۷) میں ہماری خُدا سے جلاوطنی ختم کرتے ہُوئے کفارہ ادا کیا ، ہماری گُناہ اور موت سے رہائی (متی ۱۲:۱ ۔ ۱۷)۔</p>
<p class="bible"><sup>34&nbsp;</sup> وہ پار جا کرگنیسرت کے علاقہ میں پہُنچے۔</p>
<p class="bible"><sup>35&nbsp;</sup> اور وہاں کے لوگوں نے اُسے پہچان کر اُس سارے گِرد نواح میں خَبر بھیجی اور سب بِیماروں کو اُس کے پاس لائے۔</p>
<p class="bible"><sup>36&nbsp;</sup> اور وہ اُس کی مِنّت کرنے لگے کہ اُس کی پوشاک کا کِنارہ ہی چھُولیں اور جِتنوں نے چھُؤا وہ اچھّے ہوگئے۔</p>
</div>
<a href="#urdu/chapter/book40--chapter13.txt"><span class="icon icon-back"></span></a><span class="bible_book_rtl"><bdo dir="rtl">متّی<bdo> 14</span>
<a href="#urdu/chapter/book40--chapter15.txt"><span class="icon icon-forward"></span></a></p>
