<a href="#urdu/chapter/book18--chapter32.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 33</span>
<a href="#urdu/chapter/book18--chapter34.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>تو بھی اَے ایوب ؔ ذرا میری تقریر سُن لے اور میری سب باتوں پر کان لگا۔</p>
<p class="bible"><sup>2&nbsp;</sup> دیکھ میں نے اپنا منہ کھولا ہے ۔میری زبان نے میرے منہ میں سخن آرائی کی ہے ۔</p>
<p class="bible"><sup>3&nbsp;</sup> میری باتیں میرے دِل کی راستباز ی کوظاہر کرینگی اور میرے لب جو کچھ جانتے ہیں اُسی کو سچائی سے کہینگے ۔</p>
<p class="bible"><sup>4&nbsp;</sup> الوکیمِ کی رُوح نے مجھے بنایا ہے اور قادِر مطلق کا دم مجھے زندگی بخشتا ہے ۔</p>
<p class="bible"><sup>5&nbsp;</sup> اگر تو مجھے جواب دے سکتا ہے تو دے اور اپنی باتوں کو میرے سامنے ترتیب دیکر کھڑا ہو جا ۔</p>
<p class="bible"><sup>6&nbsp;</sup> دیکھ! الوکیمِ کے حُضُور میں تیرے برابر ہُوں ۔میں بھی مٹّی سے بناہُوں ۔</p>
<p class="bible"><sup>7&nbsp;</sup> دیکھ! میرا رُعب تجھے ہراسان نہ کریگا ۔میرا دباؤ تجھ پر بھاری نہ ہوگا ۔</p>
<p class="bible"><sup>8&nbsp;</sup> یقیناًتونے میرے سُنتے کہا ہے اور میں نے تیری باتیں سُنی ہیں</p>
<p class="bible"><sup>9&nbsp;</sup> کہ میں صاف اور بے تقصیر ہُوں ۔میں بے گناہ ہُوں اور مجھ میں بدی نہیں ۔</p>
<p class="bible"><sup>10&nbsp;</sup> وہ میرے خلاف موقع ڈھونڈتا ہے۔وہ مجھے اپنا دُشمن سمجھتا ہے ۔</p>
<p class="bible"><sup>11&nbsp;</sup> وہ میرے دونوں پاؤں کو کاٹھ میں ٹھونک دیتا ہے ۔وہ میری سب راہوں کی نگرانی کرتا ہے۔</p>
<p class="bible"><sup>12&nbsp;</sup> دیکھ میں تجھے جواب دیتا ہُوں ۔اِس بات میں تو حق پر نہیں کیونکہ الوکیمِ اِنسان سے بڑا ہے ۔</p>
<p class="bible"><sup>13&nbsp;</sup> تو کیوں اُس جھگڑتا ہے؟ کیونکہ وہ اپنی باتوں میں سے کسی کا حساب نہیں دیتا ۔</p>
<p class="bible"><sup>14&nbsp;</sup> کیونکہ الوکیمِ ایک بار بولتا ہے بلکہ دوبار ۔ خواہ اِنسان اِسکا خیال نہ کرے ۔</p>
<p class="bible"><sup>15&nbsp;</sup> خواب میں ۔ رات کی رویا میں جب لوگوں کو گہری نیند آتی ہے اور بستر پر سوتے وقت ۔</p>
<p class="bible"><sup>16&nbsp;</sup> تب وہ لوگوں کے کان کھولتا ہے اور اُنکی تعلیم پر مہر لگاتا ہے</p>
<p class="bible"><sup>17&nbsp;</sup> تاکہ اِنسان کو اُسکے مقصود سے روکے اور غروُر کو اِنسان سے دُور کرے ۔</p>
<p class="bible"><sup>18&nbsp;</sup> وہ اُسکی جان کو گڑھے سے بچاتا ہے اور اُسکی زندگی تلوار کی مار سے۔</p>
<p class="bible"><sup>19&nbsp;</sup> وہ اپنے بستر پر درد سے تنبیہ پاتا ہے اور اُسکی ہڈّیوں میں دائمی جنگ ہے۔</p>
<p class="bible"><sup>20&nbsp;</sup> یہانتک کہ اُسکا جی روٹی سے اور اُسکی جان لذیذ کھانے سے نفرت کرنے لگتی ہے۔</p>
<p class="bible"><sup>21&nbsp;</sup> اُسکا گوشت اَیسا سُوکھ جاتا ہے کہ دکھائی نہیں دیتا اور اُسکی ہڈّیاں جو دِکھائی نہیں دیتی تھیں نکل آتی ہیں ۔</p>
<p class="bible"><sup>22&nbsp;</sup> بلکہ اُسکی جان گڑھے کے قریب پہنچتی ہے اور اُسکی زندگی ہلاک کرنے والوں کے نزدیک ۔</p>
<p class="bible"><sup>23&nbsp;</sup> وہاں اگر اُسکے ساتھ کوئی فرشتہ ہو یا ہزار میں ایک تعبیر کرنے والا جو اِنسان کو بتائے کہ اُسکے لئے کیا ٹھیک ہے</p>
<p class="bible"><sup>24&nbsp;</sup> تو وہ اُس پر رحم کرتا اور کہتا ہے کہ اُسے گڑھے میں جانے سے بچائے۔مجھے فدیہ مل گیا ہے۔</p>
<p class="note">بر انوش، جس کی نئی تخلیق کے مُسلمان پیروی کرتے اور راہ دیکھتے ہیں (دیکھئے یوحنا ۳:۳، ۱۲ ۔ ۱۵؛ لُوقا ۳۱:۱۸ ۔ ۳۳؛ متی ۹:۱۷؛ ۴۱:۱۳) فدیہ دیتا ہے (مرقس ۴۵:۱۰؛ دیکھئے خروج ۱۳:۱۲؛ یسعیاہ ۷:۵۳)، اور عبرانی بائبل میں رسُول (۲۳، دیکھئے قضاۃ ۲۲:۶ ۔ ۲۳؛ پیدائش ۳۰:۳۲) حادون کہلاتا ہے (ملاکی ۱:۳، عہد کا پیغمبر، دیکھئے پیدائش ۲:۱۷؛ یرمیاہ ۳۱:۳۱؛ رومیوں ۴:۹؛ متی ۲۸:۲۶)اور کوئی نہیں سوائے آسمانی بر انوش الہی ہے (موازنہ کریں دانی ایل ۱۲:۳ کا دانی ایل ۱۳:۷ ۔ ۱۴ سے) اور نجات دینے والا جو زمین پر کھڑا ہوتا ہے جب ایوب جسمانی طور جِلایا جاتا ہے (ایوب ۲۵:۱۹)۔ یہ نجات دہندہ (دیکھئے یسعیاہ ۱۱:۵۳، بحیرہِ مُردار کے طومار) المسیح ہے (یسعیاہ ۲۰:۵۹؛ رومیوں ۲۶:۱۱ ۔ ۲۷)۔</p>
<p class="bible"><sup>25&nbsp;</sup> تب اُسکا جسم بچےّ کے جسم سے بھی تازہ ہوگا اور اُسکی جوانی کے دِن لوٹ آتے ہیں ۔</p>
<p class="bible"><sup>26&nbsp;</sup> وہ الوکیمِ سے دُعا کرتا ہے اور وہ اُس پر مہربان ہوتا ہے ۔اَیسا کہ وہ خوشی سے اُسکا منہ دیکھتا ہے اور وہ اِنسا ن کی صداقت کا بحال کردیتا ہے۔</p>
<p class="bible"><sup>27&nbsp;</sup> وہ لوگوں کے سامنے گانے اور کہنے لگتا ہے کہ میں نے گناہ کیا اور حق کواُلٹ دیا اور اِس سے مجھے فائدہ نہ ہُوا ۔</p>
<p class="bible"><sup>28&nbsp;</sup> اُس نے جان کو گڑھے میں جانے سے بچا یا اور میری زندگی روشنی کو دیکھیگی ۔</p>
<p class="bible"><sup>29&nbsp;</sup> دیکھو! الوکیمِ آدمی کے ساتھ یہ سب کام دوبار بلکہ تین بار کرتا ہے</p>
<p class="bible"><sup>30&nbsp;</sup> تا کہ اُسکی جان کو گڑھے سے لوٹا لائے اور وہ زندوں کے نو ر سے منُّور ہو۔</p>
<p class="bible"><sup>31&nbsp;</sup> اَے ایوب ؔ ! توجہ سے میری سُن ۔ خاموش رہ اور میں بولونگا ۔</p>
<p class="bible"><sup>32&nbsp;</sup> اگر تجھے کچھ کہنا ہے تو مجھے جواب دے ۔بول کیونکہ میں تجھے راست ٹھہرانا چاہتا ہُوں ۔</p>
<p class="bible"><sup>33&nbsp;</sup> اگر نہیں توتُو میری سُن ۔ خاموش رہ اور میں تجھے دانائی سکھاؤنگا ۔</p>
</div>
<a href="#urdu/chapter/book18--chapter32.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 33</span>
<a href="#urdu/chapter/book18--chapter34.txt"><span class="icon icon-forward"></span></a></p>
