<a href="#urdu/chapter/book2--chapter12.txt"><span class="icon icon-back"></span></a><span class="bible_book_rtl"><bdo dir="rtl"> خُروج<bdo> 13</span>
<a href="#urdu/chapter/book2--chapter14.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور تتراجراماتون نے مُوسیٰ کو فرمایا کہ ۔</p>
<p class="bible"><sup>2&nbsp;</sup> سب پہلوٹھوں کو یعنی جو بنی اِسرائیل میں خواہ اِنسان ہو خواہ حیوان پہلوٹھی کے بچے ہوں اُنکو میرے لئے مُقدس ٹھہراکیونکہ وہ میرے ہیں۔</p>
<p class="bible"><sup>3&nbsp;</sup> اور مُوسیٰ نے لوگوں سے کہا کہ تُم اِس دِن کو یاد رکھنا جس میں تُم مصر سے جو غلامی کا گھر ہے نکلے کیونکہ تتراجراماتون اپنے زورِ بازو سے تُم کو وہاں سے نکال لایا ۔اس میں خمیری روٹی کھائی نہ جائے ۔</p>
<p class="bible"><sup>4&nbsp;</sup> تُم ابیب کے مہینے میں آج کے دن نکلے ہو ۔</p>
<p class="bible"><sup>5&nbsp;</sup> سو جب تتراجراماتون تجھ کو کِنعانیوں اور حِتّیوں اور اموریوں اور حویوں اور یبوسیوں کے ملک میں پہنچا دے جسے تُجھ کو دینے کی قسم اُس نے تیرے باپ دادا سے کھائی تھی اور جس میں دودھ اور شہد بہتا ہے تو تُو اِسی مہینے میں یہ عبادت کیا کرنا ۔</p>
<p class="bible"><sup>6&nbsp;</sup> سات دن تک تو تُو بے خمیری روٹی کھانا اور ساتوٰیں دن تتراجراماتون کی عید منانا ۔</p>
<p class="bible"><sup>7&nbsp;</sup> بے خمیری روٹی ساتوں دن کھائی جائے اور خمیری روٹی تیرے پاس دکھائی بھی نہ دے اور نہ تیرے مُلک کی حدود میں کہیں کچھ خمیر نظر آئے ۔</p>
<p class="bible"><sup>8&nbsp;</sup> اور تُو اُس روز اپنے بیٹے کو یہ بتانا کہ اس دن کو میں اس کام کے سبب سے مانتا ہوں جو تتراجراماتون نے میرے لئے اُس وقت کیا جب میں مُلک مصِر سے نکلا ۔</p>
<p class="bible"><sup>9&nbsp;</sup> یہ ہی تیرے پاس گویا تیرے ہاتھ میں ایک نشان اور تیری دونوں آنکھوں کہ سامنے ایک یادگار ٹھہرے تاکہ تتراجراماتون کی شریعت تیری زبان پر ہوکیونکہ تتراجراماتون نے تجھ کو اپنے زورِبازو سے ملک مصر سے نکلا ۔</p>
<p class="bible"><sup>10&nbsp;</sup> پس تُو اِس رسم کو اِسی وقت مُعیِّن میں سال بسال ماناکرنا۔</p>
<p class="bible"><sup>11&nbsp;</sup> اور جب تتراجراماتون اُس قَسم کے مُطابق جو اُس نے تجھ سے اور تیرے باپ دادا سے کھائی تُجھ کو کنعانیوں کے مُلک میں پہنچا کر وہ مُلک تُجھکو دے دے ۔</p>
<p class="bible"><sup>12&nbsp;</sup> تو تُو پہلوٹھی کے بچوں کو اور جانوروں کے پہلوٹھوں کو تتراجراماتون کےلئے الگ کر دینا ۔ سب نر بچے تتراجراماتون کے ہونگے ۔</p>
<p class="bible"><sup>13&nbsp;</sup> اور گدھے کے پہلے بّچے کے فِدیہ میں بّرہ دینا اور اگر تُو اُسکا فدیہ نہ دے تو اُسکی گردن توڑڈالنا اور تیرے بیٹوں میں جتنے پہلوٹھے ہوں اُن سب کا فدیہ تُجھ کو دینا ہوگا ۔</p>
<p class="bible"><sup>14&nbsp;</sup> اور جب آیندہ زمانہ میں تیرا بیٹا تُجھ سے سوال کرے کہ یہ کیا ہے ؟تو تُو اُسے یہ جواب دینا کہ تتراجراماتون ہمکو مصر سےجو غلامی کا گھر ہے بزورِبازُو نکال لایا ۔</p>
<p class="bible"><sup>15&nbsp;</sup> اور جب فرعون نے ہمکو جانے دینا نہ چاہا تو تتراجراماتون نے مُلِک مصر میں اِنسان اور حیوان دونوں کے پہلوٹھے مار دِئے اِسلئے میں جانوروں کے سب نر بچّوں کو اپنی اپنی ماں کے رِحم کو کھولتے ہیں تتراجراماتون کے آگے قُربانی کرتا ہُوں لیکن اپنے بیٹوں کے سب پہلوٹھوں کا فدیہ دِیتا ہوں ۔</p>
<p class="bible"><sup>16&nbsp;</sup> اور یہ تیرے ہاتھ پر ایک نشان اور تیری پیشانی پر ٹیکوں کی مانند ہوں کیونکہ تتراجراماتون اپنے زورِبازو سے ہمکو مصر سے نِکال لایا۔</p>
<p class="bible"><sup>17&nbsp;</sup> اور جب فرعون نے اُن لوگوں کو جانے کی اِجازت دے دی تو الوکیم انکو فلستیوں کے مُلک کے راستہ سے نہیں لے گیا اگرچہ اُدھر سے نزدِیک پڑتا کیونکہ الوکیم نے کہا اَیسا نہ ہو کہ یہ لوگ لڑائئ بھڑائی دیکھ کر پچھتا نے لگیں اور مصر کو لوٹ جائیں ۔</p>
<p class="bible"><sup>18&nbsp;</sup> بلکہ الوکیم اِنکو چکّر کھِلا کر بحِر قلزم کے بیابان کے راستہ سے لے گیا اور بنی اِسرائیل مُلِکمصر سے مُسلّح نکلے تھے ۔</p>
<p class="bible"><sup>19&nbsp;</sup> اور مُوسیٰ یُوسُف کی ہڈیوں کو ساتھ لیتا گیا کیو نکہ اُس نے بنی اِسرائیلسے کہکر کہ الوکیم ضرور تُمہاری خبر لیگا اِس بات کی سخت قسم لے لی تھی کہ تُم یہاں سے میری ہڈیاں اپنے ساتھ لیتے جانا۔</p>
<p class="bible"><sup>20&nbsp;</sup> اور اُنہوں نے سکات سے کُوچ کر کے بیابان کے کنارے ایتام میں ڈیرا کیا۔</p>
<p class="bible"><sup>21&nbsp;</sup> اور تتراجراماتون اُنکودِن کو راستہ دِکھانے کے لئے ستُون میں اور رات کو روشنی دینے کے لئے آگ کے ستُون میں ہو کر اُنکے آگے چلاکر تا تھا تاکہ وہ دِن اور رات دونوں چل سکیں ۔</p>
<p class="bible"><sup>22&nbsp;</sup> وہ بادل کا ستُون دِن کو اور آگ کا ستُون رات کو اُن لوگوں کے آگے ہٹتا نہ تھا۔</p>
</div>
<a href="#urdu/chapter/book2--chapter12.txt"><span class="icon icon-back"></span></a><span class="bible_book_rtl"><bdo dir="rtl"> خُروج<bdo> 13</span>
<a href="#urdu/chapter/book2--chapter14.txt"><span class="icon icon-forward"></span></a></p>
