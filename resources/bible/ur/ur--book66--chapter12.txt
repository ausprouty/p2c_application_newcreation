<a href="#urdu/chapter/book66--chapter11.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 12</span>
<a href="#urdu/chapter/book66--chapter13.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پھِر آسمان پر ایک بڑا نِشان دِکھائی دِیا یعنی ایک عَورت نظر آئی جو آفتاب کو اوڑھے ہُوئے تھی اور چاند اُس کے پاؤں کے نِیچے تھا اور بارہ سِتاروں کا تاج اُس کے سر پر۔</p>
<p class="bible"><sup>2&nbsp;</sup> وہ حامِلہ تھی اور دردِ زِہ میں چلاتی تھی اور بچّہ جننے کی تکلِیف میں تھی۔</p>
<p class="bible"><sup>3&nbsp;</sup> پھِر ایک اَور نِشان آسمان پر دِکھائی دِیا یعنی ایک بڑا لال اژدہا۔ اُس کے سات سر اور دس سِینگ تھے اور اُس کے سروں پر سات تاج۔</p>
<p class="bible"><sup>4&nbsp;</sup> اور اُس کی دُم نے آسمان کے تِہائی سِتارے کھینچ کر زمِین پر ڈال دِئے اور وہ اژدہا اُس عَورت کے آگے جا کھڑا ہُؤا جو جننے کو تھی تاکہ جب وہ جنے تو اُس کے بچّے کو نِگل جائے۔</p>
<p class="bible"><sup>5&nbsp;</sup> اور وہ بَیٹا جنی یعنی وہ لڑکا جو لوہے کے عصا سے سب قَوموں پر حُکُومت کرے گا اور اُس کا بچّہ یکایک الوکیم اور اُس کے تخت کے پاس تک پہُنچا دِیا گیا۔</p>
<p class="bible"><sup>6&nbsp;</sup> اور وہ عَورت اُس بِیابان کو بھاگ گئی جہاں الوکیم کی طرف سے اُس کے لِئے ایک جگہ تیّار کی گئی تھی تاکہ وہاں ایک ہزار دو سَو ساٹھ دِن تک اُس کی پرورِش کی جائے۔</p>
<p class="bible"><sup>7&nbsp;</sup> پھِر آسمان پر لڑائی ہُوئی۔ مِیکائیل اور اُس کے فرِشتے اژدہا سے لڑنے کو نِکلے اور اژدہا اور اُس کے فرِشتے اُن سے لڑے۔</p>
<p class="bible"><sup>8&nbsp;</sup> لیکِن غالِب نہ آئے اور اِس کے بعد آسمان پر اُن کے لِئے جگہ نہ رہی۔</p>
<p class="bible"><sup>9&nbsp;</sup> اور وہ بڑا اژدہا یعنی وُہی پُرانا سانپ جو اِبلِیس اور شَیطان کہلاتا ہے اور سارے جہان کو گُمراہ کر دیتا ہے زمِین پر گِرا دِیا گیا اور اُس کے فرِشتے بھی اُس کے ساتھ گِرا دِئے گئے۔</p>
<p class="bible"><sup>10&nbsp;</sup> پھِر مَیں نے آسمان پر سے یہ بڑی آواز آتی سُنی کہ اَب ہمارے الوکیم کی نِجات اور قُدرت اور بادشاہی اور اُس کے المسیح کا اِختیّار ظاہِر ہُؤا کِیُونکہ ہمارے بھائِیوں پر اِلزام لگانے والا جو رات دِن ہمارے الوکیم کے آگے اُن پر اِلزام لگایا کرتا ہے گِرا دِیا گیا۔</p>
<p class="bible"><sup>11&nbsp;</sup> اور وہ برّہ کے خُون اور اپنی گواہی کے کلام کے باعِث اُس پر غالِب آئے اور اُنہوں نے اپنی جان کو عزِیز نہ سَمَجھا۔ یہاں تک کہ مَوت بھی گوارا کی۔</p>
<p class="bible"><sup>12&nbsp;</sup> پَس اَے آسمانو اور اُن کے رہنے والو خُوشی مناؤ! اَے خُشکی اور تری تُم پر افسوس! کِیُونکہ ابلِیس بڑے غُصّہ میں تُمہارے پاس اُتر کر آیا ہے۔ اِس لِئے کہ جانتا ہے کہ میرا تھوڑا ہی سا وقت باقی ہے۔</p>
<p class="bible"><sup>13&nbsp;</sup> اور جب اژدہا نے دیکھا کہ مَیں زمِین پر گِرا دِیا گیا ہُوں تو اُس عَورت کو ستایا جو بَیٹا جنی تھی۔</p>
<p class="bible"><sup>14&nbsp;</sup> اور اُس عَورت کو بڑے عُقاب کے دو پر دِئے گئے تاکہ سانپ کے سامنے سے اُڑ کر بِیابان میں اپنی اُس جگہ پہُنچ جائے جہاں ایک زمانہ اور زمانوں اور آدھے زمانہ تک اُس کی پرورِش کی جائے گی۔</p>
<p class="bible"><sup>15&nbsp;</sup> اور سانپ نے اُس عَورت کے پِیچھے اپنے مُنہ سے ندی کی طرح پانی بہایا تاکہ اُس کو اِس ندی سے بہا دے۔</p>
<p class="bible"><sup>16&nbsp;</sup> مگر زمِین نے اُس عَورت کی مدد کی اور اپنا مُنہ کھول کر اُس ندی کو پِی لِیا جو اژدہا نے اپنے مُنہ سے بہائی تھی۔</p>
<p class="bible"><sup>17&nbsp;</sup> اور اژدہا کو عَورت پر غُصّہ آیا اور اُس کی باقی اَولاد سے جو الوکیم کے حُکموں پر عمل کرتی ہے اور  پیغمبر عیسیٰ المسیحﷺ  کی گواہی دینے پر قائِم ہے لڑنے کو گیا۔</p>
</div>
<a href="#urdu/chapter/book66--chapter11.txt"><span class="icon icon-back"></span></a><span class="bible_book_rtl"><bdo dir="rtl">مُکاشفہ<bdo> 12</span>
<a href="#urdu/chapter/book66--chapter13.txt"><span class="icon icon-forward"></span></a></p>
