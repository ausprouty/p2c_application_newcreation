<span class="bible_book_rtl"><bdo dir="rtl">فلیمون<bdo> 1</span>
</p>
<div class="bible_rtl">
<p class="bible"><sup>1&nbsp;</sup>پَولُس کی طرف سے جو المسیح پیغمبر عیسیٰ المسیحﷺ کا قَیدی ہے اور بھائِی تِیمُتھیُس کی طرف سے اپنے عزِیز ہمخِدمت فِلیمون۔</p>
<p class="bible"><sup>2&nbsp;</sup> اور بہن اَفّیہ اور اپنے ہم سِپاہ اِرخِپُّس اور فِلیمون کے گھر کی کلِیسیا کے نام۔</p>
<p class="bible"><sup>3&nbsp;</sup> فضل اور اِطمینان ہمارے باپ الوکیم اور ھادون پیغمبر عیسیٰ المسیحﷺ المسیح کی طرف سے تُمہیں حاصِل ہوتا رہے۔</p>
<p class="bible"><sup>4&nbsp;</sup> مَیں تیری اُس محبّت کا اور اِیمان کا حال سُن کر جو سب مُقدّسوں کے ساتھ اور ھادون پیغمبر عیسیٰ المسیحﷺ پر ہے۔</p>
<p class="bible"><sup>5&nbsp;</sup> ہمیشہ اپنے الوکیم کا شُکر کرتا ہُوں اور اپنی دُعاؤں میں تُجھے یاد کرتا ہُوں۔</p>
<p class="bible"><sup>6&nbsp;</sup> تاکہ تیرے اِیمان کی شِراکت تُمہاری ہر خُوبی کی پہچان میں المسیح کے واسطے مُؤثِر ہو۔</p>
<p class="bible"><sup>7&nbsp;</sup> کِیُونکہ اَے بھائِی! مُجھے تیری محبّت سے خُوشی اور تسلّی ہُوئی اِس لِئے کہ تیرے سبب سے مُقدّسوں کے دِل تازہ ہُوئے ہیں۔</p>
<p class="bible"><sup>8&nbsp;</sup> پَس اگرچہ مُجھے المسیح میں بڑی دِلیری تو ہے کہ تُجھے مُناسِب حُکُم دُوں۔</p>
<p class="bible"><sup>9&nbsp;</sup> مگر مُجھے یہ زِیادہ پَسند ہے کہ مَیں بُوڑھا پَولُس بلکہ اِس وقت المسیح پیغمبر عیسیٰ المسیحﷺ کا قَیدی بھی ہوکر محبّت کی راہ سے اِلتماس کرُوں۔</p>
<p class="bible"><sup>10&nbsp;</sup> سو اپنے فرزند اُنیسمُس کی بابت جو قَید کی حالت میں مُجھ سے پَیدا ہُؤا تُجھ سے اِلتماس کرتا ہُوں۔</p>
<p class="bible"><sup>11&nbsp;</sup> پہلے تو وہ کُچھ تیرے کام کا نہ تھا مگر اَب تیرے اور میرے دونوں کے کام کا ہے۔</p>
<p class="bible"><sup>12&nbsp;</sup> خُود اُسی کو یعنی اپنے کلیجے کے ٹکڑے کو مَیں نے تیرے پاس واپِس بھیجا ہے۔</p>
<p class="bible"><sup>13&nbsp;</sup> اُس کو مَیں اپنے ہی پاس رکھنا چاہتا تھا تاکہ تیری طرف سے اِس قَید میں جو خُوشخَبری کے باعِث ہے میری خِدمت کرے۔</p>
<p class="bible"><sup>14&nbsp;</sup> لیکِن تیری مرضی کے بغَیر مَیں نے کُچھ کرنا نہ چاہا تاکہ تیرا نیک کام لاچاری سے نہِیں بلکہ خُوشی سے ہو۔</p>
<p class="bible"><sup>15&nbsp;</sup> کِیُونکہ مُمکِن ہے کہ وہ تُجھ سے اِس لِئے تھوڑی دیر کے واسطے جُدا ہُؤا ہو کہ ہمیشہ تیرے پاس رہے۔</p>
<p class="bible"><sup>16&nbsp;</sup> مگر اَب سے غُلام کی طرح نہِیں بلکہ غُلام سے بہُتر ہوکر یعنی اَیسے بھائِی کی طرح رہے جو جِسم میں بھی اور ھادون میں بھی میرا نِہایت عزیز ہو اور تیرا اِس سے بھی کہِیں زیادہ۔</p>
<p class="bible"><sup>17&nbsp;</sup> پَس اگر تُو مُجھے شِریک جانتا ہے تو اُسے اِس طرح قُبُول کرنا جِس طرح مُجھے۔</p>
<p class="bible"><sup>18&nbsp;</sup> اور اگر اُس نے تیرا کُچھ نُقصان کِیا ہے یا اُس پر تیرا کُچھ آتا ہے تو اُسے میرے نام لِکھ لے۔</p>
<p class="bible"><sup>19&nbsp;</sup> مَیں پَولُس اپنے ہاتھ سے لِکھتا ہُوں کہ خُود ادا کرُوں گا اور اِس کے کہنے کی کُچھ حاجت نہِیں کہ میرا قرض جو تُجھ پر ہے وہ تُو خُود ہے۔</p>
<p class="bible"><sup>20&nbsp;</sup> اَے بھائِی! مَیں چاہتا ہُوں کہ مُجھے تیری طرف سے ھادون میں خُوشی حاصِل ہو، المسیح میں میرے دِل کو تازہ کر۔</p>
<p class="bible"><sup>21&nbsp;</sup> مَیں تیری فرمانبرداری کا یقِین کر کے تُجھے لِکھتا ہُوں اور جانتا ہُوں کہ جو کُچھ مَیں کہتا ہُوں تُو اُس سے بھی زِیادہ کرے گا۔</p>
<p class="bible"><sup>22&nbsp;</sup> اِس کے سِوا میرے لِئے ٹھہرنے کی جگہ تیّار کر کِیُونکہ مُجھے اُمِید ہے کہ مَیں تُمہاری دُعاؤں کے وسِیلہ سے تُمہیں بخشا جاؤں گا۔</p>
<p class="bible"><sup>23&nbsp;</sup> اِپفراس جو المسیح پیغمبر عیسیٰ المسیحﷺ میں میرے ساتھ قَید ہے۔</p>
<p class="bible"><sup>24&nbsp;</sup> اور مرقُس اور ارِسترخُس اور دیماس</p>
<p class="note">دیکھئے دوسراتمتھیس ۱۰:۴ کا خبردار کرنا ، کیونکہ دیماس گمراہ ہوتا ہے حالانکہ وہ یہاں کلام مُقدس کے تین لکھاریوں مرقس، لُوقا اور پولُوس کی صحبت میں موجود ہے ۔ اِس لئے یہ بے عقلی ہوگی کہ خُدا کے عظیم اُستادوں اور عظیم خادموں کی ساتھ اپنی اُنسیت کی شیخی بگھاری جائے، کیونکہ ایسے تعلق داری کا دیماس کے بغاوت اور گمراہی والے دل پر کوئی اثر نہ ہُوا۔ دیکھئے یُو ٹیوب پر ڈرامہ، تارسس کا ایک ربی۔</p>
<p class="note">اور لُوقا جو میرے ہمخِدمت ہیں تُجھے سَلام کہتے ہیں۔</p>
<p class="bible"><sup>25&nbsp;</sup> ہمارے ھادون پیغمبر عیسیٰ المسیحﷺ المسیح کا فضل تُمہاری رُوح پر ہوتا رہے۔ آمین</p>
</div>
<span class="bible_book_rtl"><bdo dir="rtl">فلیمون<bdo> 1</span>
</p>
