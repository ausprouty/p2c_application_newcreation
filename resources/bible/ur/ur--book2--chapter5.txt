<a href="#urdu/chapter/book2--chapter4.txt"><span class="icon icon-back"></span></a><span class="bible_book_rtl"><bdo dir="rtl"> خُروج<bdo> 5</span>
<a href="#urdu/chapter/book2--chapter6.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اِس کے بعد موسیٰ اور ہارُون نے جا کر فِرعون سے کہا کہ تتراجراماتون اِسرائیل کا الوکیم یُوں فرماتا ہے کہ میرے لوگو ں کو جانے دے تاکہ وہ بیابان میں میرے لئے عید کریں ۔</p>
<p class="bible"><sup>2&nbsp;</sup> فِرعون نے کہ تتراجراماتون کون ہے کہ میں اُسکی بات کو مان کر بنی اِسرائیل کو جانے دُوں ؟میں تتراجراماتون کو نہیں جانتا اور میں بنی اسرئیل کو جانے بھی نہیں دُونگا ۔</p>
<p class="bible"><sup>3&nbsp;</sup> تب اُنہوں نے کہا کہ عبرانیوں کا الوکیم ہم سے ملا ہے سو ہم کو اجازت دے کہ ہم تین دن کی منزل بیابان میں جا کر تتراجراماتون اپنے الوکیم کے لئے قُربانی کریں تانہ ہو کہ وہ ہم میں وبا بھیج دے یا ہمکو تلوار سے مروا دے۔</p>
<p class="bible"><sup>4&nbsp;</sup> تب مصر کے بادشاہ نے اُن کو کہا اے موسیٰ اور ہارون تم کیوں اُن لوگوں کو اُن کے کام سے چھڑواتے ہو؟تم جاکر اپنے اپنے بوجھ کو اُٹھائو۔</p>
<p class="bible"><sup>5&nbsp;</sup> اور فرعون نے یہ بھی کہا دیکھو یہ لوگ اس ملک میں بہت ہو گے ہیں اور تم اُن کو اُن کے کام سے بٹھاتے ہو۔</p>
<p class="bible"><sup>6&nbsp;</sup> اور اُسی دن فرعون بیگار لینے والوں اور سرداروں کو جو لوگوں پر تھے حکم کیا۔</p>
<p class="bible"><sup>7&nbsp;</sup> کہ اب اگے کو تم اُن لوگوں کو اینٹیں بنانے کےلئے بھُس نہ دیناجیسے اب تک دیتے رہے۔وہ خود ہی جا کر اپنے لئے بُھس بٹوریں۔</p>
<p class="bible"><sup>8&nbsp;</sup> اور اُن سے اُتنی ہی اینٹیں بنوانا جتنی وہ اب تک بناتے آئے ہیں۔تم اُس میں سے کچھ نہ گھٹانا کیونکہ وہ کاہل ہو گئے ہیں۔اسی لئے چلا چلا کر کہتے ہیں کہ ہم کو جانے دوکہ ہم اپنے الوکیم کے لئے قربانی کریں۔</p>
<p class="bible"><sup>9&nbsp;</sup> سو ان سے زیادہ سخت محنت لی جائے تا کہ کام میں مشغُول رہےاور جھوٹی باتوں سے دل نہ لگائیں۔</p>
<p class="bible"><sup>10&nbsp;</sup> تب بیگار لینے والوں اور سرداروں نے جو لوگوں پر تھے جا کر اُن سے کہا کہ فرعون کہتا ہےمیں تم کو بھُس نہیں دینے کا۔</p>
<p class="bible"><sup>11&nbsp;</sup> تم خود ہی جائو اور جہاں کہیں تم کو بھُس ملے وہاں سے لائو کیونکہ تمارا کام کچھ بھی گھٹایا نہیں جائے گا۔</p>
<p class="bible"><sup>12&nbsp;</sup> چنانچہ وہ لوگ تمام مصر میں مارے مارے پھرنے لگے کہ بھُس کے عوض کُھونٹی جمع کریں۔</p>
<p class="bible"><sup>13&nbsp;</sup> اور ایک بیگار لینے والے یہ کہہ کر جلدی کراتے تھے کہ تم اپنا روز کا کام جیسے بُھس پا کر کرتے تھے اب بھی کرو۔</p>
<p class="bible"><sup>14&nbsp;</sup> اور بنی اسرائیل میں سے جو جو فرُعون کے بیگار لینے والوں کی طرف سے اُن لوگوں پر سردار مقرر ہوے تھے اُن پر مار پڑی اور اُن سے پوچھا گیا کہ کیا سبب ہے کہ تم نے پہلے کی طرح آج اور کل پوری پوری اینٹیں نہیں بنوائیں۔</p>
<p class="bible"><sup>15&nbsp;</sup> تب اُن سرداروں نے جو بنی اسرائیل میں سے مقرر ہوے تھے فرُعون کے آگے جا کر فریاد کی اور کہا کہ تُو اپنے خادموں سے ایسا سلوک کیوں کر تا ہے۔</p>
<p class="bible"><sup>16&nbsp;</sup> تیرے خادموں کوبھُس تو دیا نہیں جاتا اور وہ ہم سے کہتے رہتے ہیں کہ اینٹیں بنائواور دیکھ تیرے خادم مار بھی کھاتے ہیں پر قصور تیرے لوگوں کا ہے ۔</p>
<p class="bible"><sup>17&nbsp;</sup> اُس نے کہا تم سب کاہل ہوکاہل۔ اسی لئے تم کہتے ہو کہ ہم کو جانے دے کہ تتراجراماتون کے لئے قربانی کریں۔</p>
<p class="bible"><sup>18&nbsp;</sup> سو اب تم جاو کام کرو کیونکہ بُھس تم کو ملے گااور اینٹوں کو تمہیں اسی حساب سے دینا پڑے گا ۔</p>
<p class="bible"><sup>19&nbsp;</sup> جب بنی اسرائیل کہ سرداروں سے یہ کہا گیا کہ تم اپنی اینٹوں اور روزمرہّ کہ کام میں کچھ بھی کمی نہیں کرنے پائو گے تو وہ جان گئے کہ وہ کیسے وبال میں پھنسے ہوئے ہیں۔</p>
<p class="bible"><sup>20&nbsp;</sup> جب وہ فرعون کے پاس سے نکلے آ رہے تھے تو اُنکو موسیٰ اور ہارون ملاقات کےلئے راستہ پر کھڑے ملے۔</p>
<p class="bible"><sup>21&nbsp;</sup> تب اُنھوں نے اُن سے کہہ کہ تتراجراماتون ہی دیکھےاور تمہارا انصاف کرے کیونکہ تم نےہم کو فرُعون اور اُس کے خادموں کی نگاہ میں ایسا گھِنونا کیا ہے کہ ہمارے قتل کے لئے اُن کے ہاتھ میں تلوار دے دی ہے۔</p>
<p class="bible"><sup>22&nbsp;</sup> تب موسیٰ تتراجراماتون کے پاس لوٹ کر گیا اورکہا کہ اے تتراجراماتون تُو نے اُن لوگوں کو کیوں دُکھ میں ڈالا اور مجھے کیو ں بھیجا۔</p>
<p class="bible"><sup>23&nbsp;</sup> کیو نکہ جب سے میں فرُعون کے پاس تیر ے نام سے باتیں کرنے گیا اُس نے اُن لوگوں سے برائی ہی برائی کی اور تُو نے اپنے لوگوں کو ذرا بھی رہائی نہ بخشی ۔</p>
</div>
<a href="#urdu/chapter/book2--chapter4.txt"><span class="icon icon-back"></span></a><span class="bible_book_rtl"><bdo dir="rtl"> خُروج<bdo> 5</span>
<a href="#urdu/chapter/book2--chapter6.txt"><span class="icon icon-forward"></span></a></p>
