<a href="#urdu/chapter/book18--chapter28.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 29</span>
<a href="#urdu/chapter/book18--chapter30.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>اور ایوب ؔ پھر اپنی مثل لاکر کہنے لگا:۔</p>
<p class="bible"><sup>2&nbsp;</sup> کا شکہ میں اَیسا ہوتا جیسا گُذشتہ مہینوں میں یعنی جیسا اُن دِنوں میں جب الوکیمِ میری حفاظت کرتا تھا ۔</p>
<p class="bible"><sup>3&nbsp;</sup> جب اُسکا چراغ میرے سر پر روشن رہتا تھا اور میں اندھیرے میں اُسکے نور کے ذریعہ سے چلتا تھا ۔</p>
<p class="bible"><sup>4&nbsp;</sup> جیسا میں اپنی برومندی کے ایاّم میں تھا ۔جب الوکیمِ کی خوشنودی میرے ڈیرے پر تھی ۔</p>
<p class="bible"><sup>5&nbsp;</sup> جب قادِرمطلق ہنوز میرے ساتھ تھا اور میرے بچے میرے ساتھ تھے ۔</p>
<p class="bible"><sup>6&nbsp;</sup> جب میرے قدم مکھن سے دُھلتے تھے اور چٹان میرے لئے تیل کی ندیاں بہاتی تھی!</p>
<p class="bible"><sup>7&nbsp;</sup> جب میں شہر کے پھاٹک پر جاتا اور اپنے لئے چوک میں بیٹھک تیار کرتا تھا</p>
<p class="bible"><sup>8&nbsp;</sup> تو جوان مجھے دیکھتے اور چھپ جاتے اور عمر رسید ہ لوگ اُٹھ کھڑے ہوتے تھے ۔</p>
<p class="bible"><sup>9&nbsp;</sup> امرا بولنا بند کر دیتے اور اپنا ہاتھ اپنے منہ پر رکھ لیتے تھے ۔</p>
<p class="bible"><sup>10&nbsp;</sup> رئیسوں کی آواز تھم جاتی اور اُنکی زبان تالُو سے چیک جاتی تھی۔</p>
<p class="bible"><sup>11&nbsp;</sup> کیونکہ کان جب میری سُن لیتا تو مجھے مُبارک کہتا تھا اور آنکھ جب مجھے دیکھ لیتی تو میری گواہی دیتی تھی</p>
<p class="bible"><sup>12&nbsp;</sup> کیونکہ میں غریب کو جب وہ فریاد کرتا چھڑاتا تھا اور یتیم کو بھی جس کا کوئی مددگار نہ تھا ۔</p>
<p class="bible"><sup>13&nbsp;</sup> ہلاک ہونے والا مجھے دُعا دیتا تھا اور میں بیوہ کے دِل کو اَیسا خوش کرتا تھا کہ وہ گانے لگتی تھی ۔</p>
<p class="bible"><sup>14&nbsp;</sup> میں نے صداقت کو پہنا اور اُس سے مُلبس ہُوا ۔میرا اِنصاف گویا جُبہّ اور عمامہ تھا۔</p>
<p class="bible"><sup>15&nbsp;</sup> میں اندھوں کے لئے آنکھیں تھا اور لنگڑوں کے لئے پاؤں ۔</p>
<p class="bible"><sup>16&nbsp;</sup> میں مُحتاج کا باپ تھا اور میں اجنبی کے مُعاملہ کی بھی تحقیق کرتا تھا ۔</p>
<p class="bible"><sup>17&nbsp;</sup> میں ناراست کے جبڑوں کو توڑ ڈالتا اور اُسکے دانتوں سے شکار چھڑالیتا تھا ۔</p>
<p class="bible"><sup>18&nbsp;</sup> تب میں کہتا تھا کہ میں اپنے آشیانہ میں مروُنگا اور میں اپنے دِنوں کو ریت کی طرح بے شمار کُرونگا۔</p>
<p class="bible"><sup>19&nbsp;</sup> میری جڑیں پانی تک پھیل گئی ہیں اور رات بھرا وس میری شاخوں پر رہتی ہے۔</p>
<p class="bible"><sup>20&nbsp;</sup> میری شوکت مجھ میں تازہ ہے اور میری کمان میرے ہاتھ میں نئی کی جاتی ہے۔</p>
<p class="bible"><sup>21&nbsp;</sup> لوگ میری طرف کان لگاتے اور منتظر رہتے اور میری مشورت کے لئے خاموش ہوجاتے تھے۔</p>
<p class="bible"><sup>22&nbsp;</sup> میری باتوں کے بعد وہ پھر نہ بولتے تھے اور میری تقریر اُن پر ٹپکتی تھی ۔</p>
<p class="bible"><sup>23&nbsp;</sup> وہ میرا اَیسا اِنتظار کرتے تھے جیسے پچھلے مینہ کے لئے ۔</p>
<p class="bible"><sup>24&nbsp;</sup> جب وہ مایوس ہوتے تھے تو میں اُن پر مسکراتا تھا اور میرے چہرہ کی بشاشت کو اُنہوں نے کبھی نہ بگاڑا ۔</p>
<p class="bible"><sup>25&nbsp;</sup> میں اُنکی راہ کو چُنتا اور سردار کی طرح بیٹھتا اور اَیسے رہتا تھا جیسے فوج میں بادشاہ اور جیسے وہ جو غمزدوں کو تسلی دیتا ہے۔</p>
</div>
<a href="#urdu/chapter/book18--chapter28.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 29</span>
<a href="#urdu/chapter/book18--chapter30.txt"><span class="icon icon-forward"></span></a></p>
