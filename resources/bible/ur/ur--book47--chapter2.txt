<a href="#urdu/chapter/book47--chapter1.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 2</span>
<a href="#urdu/chapter/book47--chapter3.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>مَیں نے اپنے دِل میں یہ قصد کِیا تھا کہ پھِر تُمہارے پاس غمگِین ہو کر نہ آؤں۔</p>
<p class="bible"><sup>2&nbsp;</sup> کِیُونکہ اگر مَیں تُم کو غمگِین کرُوں تو مُجھے کَون خُوش کرے گا۔ سِوا اُس کے جو میرے سبب سے غمگِین ہُؤا؟</p>
<p class="bible"><sup>3&nbsp;</sup> اور مَیں نے تُم کو وُہی بات لِکھی تھی تاکہ اَیسا نہ ہو کہ مُجھے آ کر جِن سے خُوش ہونا چاہئے تھا مَیں اُن کے سبب سے غمگِین ہُوں کِیُونکہ مُجھے تُم سب پر اِس بات کا بھروسا ہے کہ جو میری خُوشی ہے وُہی تُم سب کی ہے۔</p>
<p class="bible"><sup>4&nbsp;</sup> کِیُونکہ مَیں نے بڑی مُصِیبت اور دِلگیری کی حالت میں بہُت سے آنسُو بہا بہا کر تُم کو لِکھا تھا لیکِن اِس واسطے نہِیں کہ تُم کو غم ہو بلکہ اِس واسطے کہ تُم اُس بڑی محبّت کو معلُوم کرو جو مُجھے تُم سے ہے۔</p>
<p class="bible"><sup>5&nbsp;</sup> اور اگر کوئی شَخص غم کا باعِث ہُؤا ہے تو میرے ہی غم کا نہِیں بلکہ (تاکہ اُس پر زِیادہ سختی نہ کرُوں) کِسی قدر تُم سب کے غم کا باعِث ہُؤا۔</p>
<p class="bible"><sup>6&nbsp;</sup> یہی سزا جو اُس نے اکثروں کی طرف سے پائی اَیسے شَخص کے واسطے کافی ہے۔</p>
<p class="bible"><sup>7&nbsp;</sup> پَس برعکس اِس کے یہی بہُتر ہے کہ اُس کا قُصُور مُعاف کرو اور تسلّی دو تاکہ وہ غم کی کثرت سے تباہ نہ ہو۔</p>
<p class="bible"><sup>8&nbsp;</sup> اِس لِئے مَیں تُم سے اِلتماس کرتا ہُوں کہ اُس کے بارے میں محبّت کا فتویٰ دو۔</p>
<p class="bible"><sup>9&nbsp;</sup> کِیُونکہ مَیں نے اِس واسطے بھی لِکھا تھا کہ تُمہیں آزما لُوں کہ سب باتوں میں فرمانبردار ہو یا نہِیں۔</p>
<p class="bible"><sup>10&nbsp;</sup> جِسے تُم کُچھ مُعاف کرتے ہو اُسے مَیں بھی مُعاف کرتا ہُوں کِیُونکہ جو کُچھ مَیں نے مُعاف کِیا اگر کِیا تو المسیح کا قائِم مقام ہوکر تُمہاری خاطِر مُعاف کِیا۔</p>
<p class="bible"><sup>11&nbsp;</sup> تاکہ شَیطان کا ہم پر داؤ نہ چلے کِیُونکہ ہم اُس کے حِیلوں سے ناواقِف نہِیں۔</p>
<p class="bible"><sup>12&nbsp;</sup> اور جب مَیں المسیح کی خُوشخَبری دینے کو تروآس میں آیا اور ھادون میں میرے لِئے دروازہ کھُل گیا۔</p>
<p class="bible"><sup>13&nbsp;</sup> تو میری رُوح کو آرام نہ مِلا اِس لِئے کہ مَیں نے اپنے بھائِی طِطُس کو نہ پایا۔ پَس اُن سے رُخصت ہوکر مکِدُنیہ کو چلا گیا۔</p>
<p class="bible"><sup>14&nbsp;</sup> مگر الوکیم کا شُکر ہے جو المسیح میں ہم کو ہمیشہ اسِیروں کی طرح گشت کراتا ہے اور اپنے عِلم کی خُوشبُو ہمارے وسِیلہ سے ہر جگہ پھِیلاتا ہے۔</p>
<p class="bible"><sup>15&nbsp;</sup> کِیُونکہ ہم الوکیم کے نزدِیک نِجات پانے والوں اور ہلاک ہونے والوں دونوں کے لِئے المسیح کی خُوشبُو ہیں۔</p>
<p class="bible"><sup>16&nbsp;</sup> بعض کے واسطے تو مرنے کے لِئے مَوت کی بُو اور بعض کے واسطے جِینے کے لِئے زِندگی کی بُو ہیں اور کَون اِن باتوں کے لائِق ہے؟</p>
<p class="bible"><sup>17&nbsp;</sup> کِیُونکہ ہم اُن بہُت لوگوں کی مانِند نہِیں جو الوکیم کے کلام میں آمیزِش کرتے ہیں بلکہ دِل کی صفائی سے اور الوکیم کی طرف سے الوکیم کو حاضِر جان کر المسیح میں بولتے ہیں۔</p>
</div>
<a href="#urdu/chapter/book47--chapter1.txt"><span class="icon icon-back"></span></a><span class="bible_book_rtl"><bdo dir="rtl">  کُرنتھِیوں ۲<bdo>  II Corinthians 2</span>
<a href="#urdu/chapter/book47--chapter3.txt"><span class="icon icon-forward"></span></a></p>
