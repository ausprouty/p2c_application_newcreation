<a href="#urdu/chapter/book55--chapter1.txt"><span class="icon icon-back"></span></a><span class="bible_book_rtl"><bdo dir="rtl"> تیمِتھُیس ۲<bdo> 2</span>
<a href="#urdu/chapter/book55--chapter3.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>پَس اَے میرے فرزند! تُو اُس فضل سے جو المسیح پیغمبر عیسیٰ المسیحﷺ میں ہے مضبُوط بن۔</p>
<p class="bible"><sup>2&nbsp;</sup> اور جو باتیں تُو نے بہُت سے گواہوں کے سامنے مُجھ سے سُنی ہیں اُن کو اَیسے دیانتدار آدمِیوں کے سُپُرد کر جو اَوروں کو بھی سِکھانے کے قابِل ہوں۔</p>
<p class="bible"><sup>3&nbsp;</sup> المسیح پیغمبر عیسیٰ المسیحﷺ کے اچھّے سِپاہی کی طرح میرے ساتھ دُکھ اُٹھا۔</p>
<p class="bible"><sup>4&nbsp;</sup> کوئی سِپاہی جب لڑائی کو جاتا ہے اپنے آپ کو دُنیا کے مُعاملوں میں نہِیں پھنساتا تاکہ اپنے بھرتی کرنے والے کو خُوش کرے۔</p>
<p class="bible"><sup>5&nbsp;</sup> دَنگل میں مُقابلہ کرنے والا بھی اگر اُس نے باقاعِدہ مُقابلہ نہ کِیا ہو تو سِہرا نہِیں پاتا۔</p>
<p class="bible"><sup>6&nbsp;</sup> جو کِسان محنت کرتا ہے پَیداوار کا حصّہ پہلے اُسی کو مِلنا چاہئے۔</p>
<p class="bible"><sup>7&nbsp;</sup> جو مَیں کہتا ہُوں اُس پر غَور کر کِیُونکہ ھادون تُجھے سب باتوں کی سَمَجھ دے گا۔</p>
<p class="bible"><sup>8&nbsp;</sup> پیغمبر عیسیٰ المسیحﷺ المسیح کو یاد رکھ جو مُردوں میں سے جی اُٹھا ہے اور داؤد کی نسل سے ہے۔ میری اُس خُوشخَبری کے مُوافِق۔</p>
<p class="bible"><sup>9&nbsp;</sup> جِس کے لِئے مَیں بدکار کی طرح دُکھ اُٹھاتا ہُوں یہاں تک کہ قَید ہُوں مگر الوکیم کا کلام قَید نہِیں۔</p>
<p class="bible"><sup>10&nbsp;</sup> اِسی سبب سے مَیں برگُزیدہ لوگوں کی خاطِر سب کُچھ سہتا ہُوں تاکہ وہ بھی اُس نِجات کو جو المسیح پیغمبر عیسیٰ المسیحﷺ میں ہے ابدی جلال سمیت حاصِل کریں۔</p>
<p class="bible"><sup>11&nbsp;</sup> یہ بات سَچ ہے کہ جب ہم اُس کے ساتھ مر گئے تو اُس کے ساتھ جِئیں گے بھی۔</p>
<p class="bible"><sup>12&nbsp;</sup> اگر ہم دُکھ سہیں گے تو اُس کے ساتھ بادشاہی بھی کریں گے۔ اگر ہم اُس کا اِنکار کریں گے تو وہ بھی ہمارا اِنکار کرے گا۔</p>
<p class="bible"><sup>13&nbsp;</sup> اگر ہم بے وفا ہو جائیں گے تَو بھی وہ وفادار رہے گا کِیُونکہ وہ آپ اپنا اِنکار نہِیں کر سکتا۔</p>
<p class="bible"><sup>14&nbsp;</sup> یہ باتیں اُنہِیں یاد دِلا اور ھادون کے سامنے تاکِید کر کہ لفظی تکرار نہ کریں جِس سے کُچھ حاصِل نہِیں بلکہ سُننے والے بِگڑ جاتے ہیں۔</p>
<p class="bible"><sup>15&nbsp;</sup> اپنے آپ کو الوکیم کے سامنے مقبُول اور اَیسے کام کرنے والے کی طرح پیش کرنے کی کوشِش کر جِس کو شرمِندہ ہونا نہ پڑے اور جو حق کے کلام کو دُرستی سے کام میں لاتا ہو۔</p>
<p class="bible"><sup>16&nbsp;</sup> لیکِن بیہُودہ بکواس سے پرہیز کر کِیُونکہ اَیسے شَخص اَور بھی بے دِینی میں ترقّی کریں گے۔</p>
<p class="bible"><sup>17&nbsp;</sup> اور اُن کا کلام آکِلہ کی طرح کھاتا چلا جائے گا۔ ہُمِینیُس اور فِلیتُس اُن ہی میں سے ہیں۔</p>
<p class="bible"><sup>18&nbsp;</sup> وہ یہ کہہ کر کہ قِیامت ہو چُکی ہے حق سے گُمراہ ہو گئے ہیں اور بعض کا اِیمان بِگاڑتے ہیں۔</p>
<p class="bible"><sup>19&nbsp;</sup> تَو بھی الوکیم کی مضبُوط بُنیاد قائِم رہتی ہے اور اُس پر یہ مُہر ہے کہ ھادون اپنوں کو پہچانتا ہے اور جو کوئی ھادون کا نام لیتا ہے ناراستی سے باز رہے۔</p>
<p class="bible"><sup>20&nbsp;</sup> بڑے گھر میں نہ صِرف سونے چاندی ہی کے برتن ہوتے ہیں بلکہ لکڑی اور مٹّی کے بھی۔ بعض عِزّت اور بعض ذِلّت کے لِئے۔</p>
<p class="bible"><sup>21&nbsp;</sup> پَس جو کوئی اِن سے الگ ہوکر اپنی تئیں پاک کرے گا وہ عِزّت کا برتن اور مُقدّس بنے گا اور مالِک کے کام کے لائِق اور ہر نیک کام کے لِئے تیّار ہوگا۔</p>
<p class="bible"><sup>22&nbsp;</sup> جوانی کی خواہِشوں سے بھاگ اور جو پاک دِل کے ساتھ ھادون سے دُعا کرتے ہیں اُن کے ساتھ راستبازی اور اِیمان اور محبّت اور صُلح کا طالِب ہو۔</p>
<p class="bible"><sup>23&nbsp;</sup> لیکِن بے وُقُوفی اور نادانی کی حُجّتوں سے کِنارہ کر کِیُونکہ تُو جانتا ہے کہ اُن سے جھگڑے پَیدا ہوتے ہیں۔</p>
<p class="bible"><sup>24&nbsp;</sup> اور مُناسِب نہِیں کہ ھادون کا بندہ جھگڑا کرے بلکہ سب کے ساتھ نرمی کرے اور تعلِیم دینے کے لائِق اور بُردبار ہو۔</p>
<p class="bible"><sup>25&nbsp;</sup> اور مُخالِفوں کو حلِیمی سے تادِیب کرے۔ شاید الوکیم اُنہِیں تَوبہ کی تَوفِیق بخشے تاکہ وہ حق کو پہچانیں۔</p>
<p class="bible"><sup>26&nbsp;</sup> اور ھادون کے بندہ کے ہاتھ سے الوکیم کی مرضی کے اسِیر ہوکر اِبلِیس کے پھندے سے چھُوٹیں۔</p>
</div>
<a href="#urdu/chapter/book55--chapter1.txt"><span class="icon icon-back"></span></a><span class="bible_book_rtl"><bdo dir="rtl"> تیمِتھُیس ۲<bdo> 2</span>
<a href="#urdu/chapter/book55--chapter3.txt"><span class="icon icon-forward"></span></a></p>
