<span class="bible_book_rtl"><bdo dir="rtl">یہُوداہ <bdo> 1</span>
</p>
<div class="bible_rtl">
<p class="bible"><sup>1&nbsp;</sup>یہُوداہ کی طرف سے جو  پیغمبر عیسیٰ المسیحﷺ  کا بندہ اور یَعقُوب کا بھائِی ہے اُن بُلائے ہُوؤں کے نام جو الوکیم باپ میں عزِیز اور  پیغمبر عیسیٰ المسیحﷺ  کے لِئے محفُوظ ہیں۔</p>
<p class="bible"><sup>2&nbsp;</sup> رحم اور اِطمینان اور محبّت تُم کو زِیادہ حاصِل ہوتی رہے۔</p>
<p class="bible"><sup>3&nbsp;</sup> اَے پیارو! جِس وقت مَیں تُم کو اُس نِجات کی بابت لِکھنے میں کمال کوشِش کر رہا تھا جِس میں ہم سب شِریک ہیں تو مَیں نے تُمہیں یہ نصِیحت لِکھنا ضرُور جانا کہ تُم اُس اِیمان کے واسطے جانفِشانی کرو جو مُقدّسوں کو ایک ہی بار سَونپا گیا تھا۔</p>
<p class="note">ایک ’’مُقدس‘‘ تتراجراماتون کی فرمانبرداری کرنے والا ایک خلق جدید ہے جو اگر خُدا کی مرضی ہو تو وہ آپ کا پُرانا پن نکال دے گا اور آپ کی جگہ پر ایک نئی تخلیق کردے گا جیسا کہ سُورۃ ۱۹:۱۴ میں کہا گیا ہے۔ مُقدسین  خُدا کی تابعداری کرنے والے خلقِ جدید (نئی تخلیق) ہیں جو گواہ ہیں کہ پیغمبر عیسیٰ المسیحﷺ ابراہیم کی ساری اولاد کیلئے فدیہ ہیں اور  ہماری خُدا کیلئے  کی گئی یادگار قُربانی بالترتیب ملنے کے دن کیلئے ایک خبردار کرنا ہے کہ ہوسکتا ہے خُدا ہمارے بدی پرست جسم کو ختم کردے گا اور ہمیں خُدا کے نزدیک اپنی نئی تخلیق کے طور لائے گا۔ایک حقیقی تعلیم ، جس میں یہ ہے کہ ایمانداروں کیلئے تحفظ ہے اِن ۶۶ کتابوں کا مرکزی عقیدہ ہے۔ اور اِن غیر جانبدار کتابوں  کی نام نہاد کشف  جو کہ انتشاری ہے کے مُخالف ارادتاً  حفاظت کی جانی چاہئے</p>
<p class="bible"><sup>4&nbsp;</sup> کِیُونکہ بعض اَیسے شَخص چُپکے سے ہم میں آ مِلے ہیں جِنکی اِس سزا کا ذِکر قدِیم زمانہ میں پیشتر سے لِکھا گیا تھا۔ یہ بے دِین ہیں اور ہمارے الوکیم کے فضل کو شہوت پرستی سے بدل ڈالتے ہیں اور ہمارے واحِد مالِک اور ھادون  پیغمبر عیسیٰ المسیحﷺ  کا اِنکار کرتے ہیں۔</p>
<p class="bible"><sup>5&nbsp;</sup> پَس اگرچہ تُم سب باتیں ایک بار جان چُکے ہو تو بھی یہ بات تُمہیں یاد دِلانا چاہتا ہُوں کہ ھادون نے ایک اُمّت کو مُلکِ مِصر میں سے چھُڑانے کے بعد اُنہِیں ہلاک کِیا جو اِیمان نہ لائے۔</p>
<p class="bible"><sup>6&nbsp;</sup> اور جِن فرِشتوں نے اپنی حُکُومت کو قائِم نہ رکھّا بلکہ اپنے خاص مقام کو چھوڑ دِیا اُن کو اُس نے دائمی قَید میں تارِیکی کے اَندر روزِ عظیم کی عدالت تک رکھّا ہے۔</p>
<p class="bible"><sup>7&nbsp;</sup> اِسی طرح سدُوم اور عمُورہ اور اُن کے آس پاس کے شہر جو اِن کی طرح حرامکاری میں پڑ گئے اور غَیر جِسم کی طرف راغِب ہُوئے ہمیشہ کی آگ میں گِرفتار ہوکر جایِ عِبرت ٹھہرے ہیں۔</p>
<p class="bible"><sup>8&nbsp;</sup> تَو بھی یہ لوگ بھی اپنے وہموں میں مُبتلا ہوکر اُن کی طرح جِسم کو ناپاک کرتے اور حُکُومت کو ناچِیز جانتے اور عِزّت داروں پر لعن طعن کرتے ہیں۔</p>
<p class="bible"><sup>9&nbsp;</sup> لیکِن مُقرّب فرِشتہ مِیکائیل نے مُوسیٰ کی لاش کی بابت اِبلِیس سے بحث و تکرار کرتے وقت لعن طعن کے ساتھ اُس پر نالِش کرنے کی جُرأت نہ کی بلکہ یہ کہا کہ ھادون تُجھے ملامت کرے۔</p>
<p class="bible"><sup>10&nbsp;</sup> مگر یہ جِن باتوں کو نہِیں جانتے اُن پر لعن طعن کرتے ہیں اور جِن کو بےعقل جانوروں کی طرح طبعی طور پر جانتے ہیں اُن میں اپنے آپ کو خراب کرتے ہیں۔</p>
<p class="bible"><sup>11&nbsp;</sup> اِن پر افسوس! کہ یہ قائِن کی راہ پر چلے اور مزدُوری کے لِئے بڑی حِرص سے بلعام کی سی گُمراہی اِختیّار کی اور قورح کی طرح مُخالفت کر کے ہلاک ہُوئے۔</p>
<p class="bible"><sup>12&nbsp;</sup> یہ تُمہاری محبّت کی ضِیافتوں میں تُمہارے ساتھ کھاتے پِیتے وقت گویا دریا کی پوشیدہ چٹانیں ہیں۔ یہ بے دھڑک اپنے پیٹ بھرنے والے چرواہے ہیں۔ یہ بے پانی کے بادل ہیں جِنہِیں ہوائیں اُڑا لے جاتی ہیں۔ یہ پتجھڑ کے بے پھَل دَرخت ہیں جو دونوں طرح سے مُردہ اور جڑ سے اُکھڑے ہُوئے ہیں۔</p>
<p class="bible"><sup>13&nbsp;</sup> یہ سَمَندَر کی پُرجوش مَوجیں ہیں جو اپنی بے شرمی کی جھاگ اُچھالتی ہیں۔ یہ وہ آوارہ گرد سِتارے ہیں جِن کے لِئے ابد بے حدّ تارِیکی دھری ہے۔</p>
<p class="bible"><sup>14&nbsp;</sup> اِن کے بارے میں حنُوک نے بھی جو آدم سے ساتِویں پُشت میں تھا یہ پیشِینگوئی کی تھی کہ دیکھو، ھادون اپنے لاکھوں مقدّسوں کے ساتھ آیا۔</p>
<p class="bible"><sup>15&nbsp;</sup> تاکہ سب آدمِیوں کا حِساب کرے اور سے بے دِینوں کو اُن کی بے دِینی کے اُن سب کاموں کے سبب سے جو اُنہوں نے بے دِینی سے کِئے ہیں اور اُن سب سخت باتوں کے سبب سے جو بے دِین گُناہگاروں نے اُس کی مُخالفت میں کہی ہیں قُصُوروار ٹھہرائے۔</p>
<p class="bible"><sup>16&nbsp;</sup> یہ بڑبڑانے والے اور شِکایت کرنے والے ہیں اور اپنی خواہِشوں کے مُوافِق چلتے ہیں اور اپنے مُنہ سے بڑے بول بولتے ہیں اور نفع کے لِئے لوگوں کی رُوداری کرتے ہیں۔</p>
<p class="bible"><sup>17&nbsp;</sup> لیکِن اَے پیارو! اُن باتوں کو یاد رکھّو جو ہمارے ھادون  پیغمبر عیسیٰ المسیحﷺ  کے رَسُول پہلے کہہ چُکے ہیں۔</p>
<p class="bible"><sup>18&nbsp;</sup> وہ تُم سے کہا کرتے تھے کہ اخِیر زمانہ میں اَیسے ٹھٹھا کرنے والے ہوں گے جو اپنی بے دِینی کی خواہِشوں کے مُوافِق چلیں گے۔</p>
<p class="bible"><sup>19&nbsp;</sup> یہ وہ آدمِی ہیں جو تفِرقے ڈالتے ہیں اور نفسانی ہیں اور رُوح سے بے بہرہ۔</p>
<p class="bible"><sup>20&nbsp;</sup> مگر تُم اَے پیارو! اپنے پاک ترِین اِیمان میں اپنی ترقّی کر کے اور رُوحُ القدُس میں دُعا کر کے۔</p>
<p class="bible"><sup>21&nbsp;</sup> اپنے آپ کو الوکیم کی محبّت میں قائِم رکھّو اور ہمیشہ کی زِندگی کے لِئے ہمارے ھادون  پیغمبر عیسیٰ المسیحﷺ  کی رحمت کے مُنتظِر رہو۔</p>
<p class="bible"><sup>22&nbsp;</sup> اور بعض لوگوں پر جو شک میں ہیں رحم کرو۔</p>
<p class="bible"><sup>23&nbsp;</sup> اور بعض کو جھپٹ کر آگ میں سے نِکالو اور بعض پر خَوف کھا کر رحم کرو بلکہ اُس پوشاک سے بھی نفرت کرو جو جِسم کے سبب سے داغی ہو گئی ہے۔</p>
<p class="bible"><sup>24&nbsp;</sup> اب جو تُم کو ٹھوکر کھانے سے بَچا سکتا ہے اور اپنے پُرجلال حُضُور میں کمال خُوشی کے ساتھ بے عیب کر کے کھڑا کر سکتا ہے۔</p>
<p class="bible"><sup>25&nbsp;</sup> اُس الوکیمیِ واحِد کا جو ہمارا مُنّجی ہے جلال اور عظمت اور سلطنت اور اِختیّار ہمارے ھادون  پیغمبر عیسیٰ المسیحﷺ  کے وسِیلہ سے جَیسا ازل سے ہے اَب بھی ہو اور ابداُلآباد رہے۔ آمِین</p>
</div>
<span class="bible_book_rtl"><bdo dir="rtl">یہُوداہ <bdo> 1</span>
</p>
