<a href="#urdu/chapter/book18--chapter3.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 4</span>
<a href="#urdu/chapter/book18--chapter5.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>تب تیمائی الیفزؔ کہنے لگا۔</p>
<p class="bible"><sup>2&nbsp;</sup> اگر کوئی تجھ سے بات چیت کرنے کی کوشش کرے تو کیا تو رنجیدہ ہوگا ؟ پر بولے بغیر کون رہ سکتا ہے ؟</p>
<p class="bible"><sup>3&nbsp;</sup> دیکھ ! تو نے بہتوں کو سکھایا اور کمزور ہاتھوں کومضبوط کیا۔</p>
<p class="bible"><sup>4&nbsp;</sup> تیری باتوں نے گرتے ہوئے کو سنبھالا اور تو نے لڑکھڑاتے گھٹنوں کو پایدار کیا۔</p>
<p class="bible"><sup>5&nbsp;</sup> پر اب تو تجھی پر آپڑی اور تو بے دِل ہُوا جاتا ہے ۔اُس نے تجھے چھُوا اور تو گھبرا اُٹھا ۔</p>
<p class="bible"><sup>6&nbsp;</sup> کیا تیری الوکیمِ ترسی ہی تیرا بھروسا نہیں ؟ کیا تیری راہوں کی راستی تیری اُمید نہیں ؟</p>
<p class="bible"><sup>7&nbsp;</sup> کیا تجھے یا د ہے کہ کبھی کوئی معصوم بھی ہلاک ہُوا ہے ؟ یا کہیں راستباز بھی کاٹ ڈالے گئے ؟</p>
<p class="bible"><sup>8&nbsp;</sup> میرے دیکھنے میں تو جو گُناہ کو جوتتے اور دُکھ بولتے ہیں وہی اُسکو کاٹتے ہیں ۔</p>
<p class="bible"><sup>9&nbsp;</sup> وہ الوکیمِ کے دم سے ہلاک ہوتے اور اُسکے غضب کے جھوکے سے بھسم ہوتے ہیں ۔</p>
<p class="bible"><sup>10&nbsp;</sup> ببر کی گرج اور خونخوار ببر کی دھاڑ اور ببر کے بچوں کے دانت ۔یہ سب توڑے جاتے ہیں ۔</p>
<p class="bible"><sup>11&nbsp;</sup> شکار نہ پانے سے بُڈّھا ببر ہلاک ہوتا اور شیرنی کے بچے تتر بتر ہوجاتے ہیں ۔</p>
<p class="bible"><sup>12&nbsp;</sup> ایک بات چُپکے سے میرے پاس پہنچائی گئی ۔اُسکی بھنک میرے کان میں پڑی ۔</p>
<p class="bible"><sup>13&nbsp;</sup> رات کی رویتوں کے خیالوں کے درمیان جب لوگوں کو گہری نیند آتی ہے ۔</p>
<p class="bible"><sup>14&nbsp;</sup> مجھے خوف اور کپکپی نے اَیسا پکڑا کہ میری سب ہڈیوں کو ہلا ڈالا۔</p>
<p class="bible"><sup>15&nbsp;</sup> تب ایک رُوح میرے سامنے سے گُذری اور میرے رونگٹے کھڑے ہوگئے ۔</p>
<p class="bible"><sup>16&nbsp;</sup> وہ چُپ چاپ کھڑی ہوگئی پر میں اُسکی شکل پہچان نہ سکا ۔ ایک صورت میری آنکھوں کے سامنے تھی اور سناّٹا تھا ۔پھر میں نے ایک آواز سُنی ۔ کہ</p>
<p class="bible"><sup>17&nbsp;</sup> کیا فانی اِنسان الوکیمِ سے زیادہ عادِل ہوگا؟کیا آدمی اپنے خالق سے زیادہ پاک ٹھہریگا ؟</p>
<p class="bible"><sup>18&nbsp;</sup> دیکھ! اُسے اپنے خادموں کا اعتبار نہیں اور وہ اپنے فرشتوں پر حمایت کوعائد کرتا ہے ۔</p>
<p class="bible"><sup>19&nbsp;</sup> پھر بھلا اُنکی کیا حقیقت ہے جو مٹی کے مکانوں میں رہتے ہیں ۔جنکی بُنیاد خاک میں ہے اور جو پتنگے سے بھی جلدی پس جاتے ہیں !</p>
<p class="bible"><sup>20&nbsp;</sup> وہ صُبح سے شام تک ہلاک ہوتے ہیں۔وہ ہمیشہ کے لئے فنا ہوجاتے ہیں اور کوئی اُنکا خیال بھی نہیں کرتا ۔</p>
<p class="bible"><sup>21&nbsp;</sup> کیا اُنکے ڈیرے کی ڈوری اُنکے اندر ہی اندر توڑی نہیں جاتی ؟ وہ مرتے ہیں اور یہ بھی بغیر دانائی کے ۔</p>
</div>
<a href="#urdu/chapter/book18--chapter3.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 4</span>
<a href="#urdu/chapter/book18--chapter5.txt"><span class="icon icon-forward"></span></a></p>
