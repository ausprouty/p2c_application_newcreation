<a href="#urdu/chapter/book18--chapter27.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 28</span>
<a href="#urdu/chapter/book18--chapter29.txt"><span class="icon icon-forward"></span></a></p>
<div class="bible_rtl">
<p class="bible"><sup>1&nbsp;</sup>یقیناچاندی کی کان ہوتی ہے اور سونے کے لئے جگہ ہوتی ہے جہاں تایا جاتا ہے ۔</p>
<p class="bible"><sup>2&nbsp;</sup> لوہا زمین سے نکالا جاتا ہے اور پیتل پتھر میں سے گلایا جاتا ہے ۔</p>
<p class="bible"><sup>3&nbsp;</sup> اِنسان تاریکی کی تہ تک پہنچتا ہے اور ظُلمات اور موت کے سایہ کی اِنتہا تک پتھروں کی تلاش کرتا ہے ۔</p>
<p class="bible"><sup>4&nbsp;</sup> آبادی سے دُور وہ سُرنگ لگاتا ہے۔آنے جانے والوں کے پاؤں سے بے خبر اور لوگوں سے دُور وہ لٹکتے اور جھولتے ہیں ۔</p>
<p class="bible"><sup>5&nbsp;</sup> اور زمین ۔اُس سے خوراک پیدا ہوتی ہے اور اُسکے اندر گویا آگ سے انقلاب ہوتا رہتا ہے۔</p>
<p class="bible"><sup>6&nbsp;</sup> اُسکے پتھروں میں نیلم ہے ۔اور اُس میں سونے کے ذرّے ہیں ۔</p>
<p class="bible"><sup>7&nbsp;</sup> اُس راہ کو کوئی شکاری پرندہ نہیں جانتا نہ باز کی آنکھ نے اُسے دیکھا ہے</p>
<p class="bible"><sup>8&nbsp;</sup> نہ متکبر جانور اُس پر چلے ہیں نہ نخوار ببر اُدھر سے گذرا ہے۔</p>
<p class="bible"><sup>9&nbsp;</sup> وہ چقماق کی چٹان پر ہاتھ لگاتا ہے ۔وہ پہاڑوں کو جڑ سے اُلٹ دیتا ہے ۔</p>
<p class="bible"><sup>10&nbsp;</sup> وہ چٹانوں میں سے نالیاں کاٹتا ہے۔ اُسکی آنکھ ہر بیش قیمت چیز کو دیکھ لیتی ہے</p>
<p class="bible"><sup>11&nbsp;</sup> وہ ندیوں کو مُسدود کرتا ہے کہ وہ ٹپکتی بھی نہیں اور چھپی چیز کو وہ روشنی میں نکال لاتا ہے۔</p>
<p class="bible"><sup>12&nbsp;</sup> لیکن حکمت کہاں ملیگی ؟ اورخرد کی جگہ کہاں ہے؟</p>
<p class="bible"><sup>13&nbsp;</sup> نہ اِنسان اُسکی قدر جانتا ہے نہ وہ زندوں کی سر زمین میں ملتی ہے ۔</p>
<p class="bible"><sup>14&nbsp;</sup> گہراؤ کہتا ہے وہ مجھ میں نہیں ہے ۔سمندر کہتا ہے وہ میرے پاس نہیں ۔</p>
<p class="bible"><sup>15&nbsp;</sup> نہ وہ سونے کے بدلے مل سکتی ہے نہ چاندی اُسکی قیمت کے لئے تُلیگی ۔</p>
<p class="bible"><sup>16&nbsp;</sup> نہ اوفیرؔ کا سونا اُسکا مول ہوسکتا ہے اور نہ قیمتی سُلیمانی پتھریا نیلم ۔</p>
<p class="bible"><sup>17&nbsp;</sup> نہ سونا اور کانچ اُسکی برابری کرسکتے ہیں نہ چوکھے سونے کے زیور اُسکا بدل ٹھہر ینگے ۔</p>
<p class="bible"><sup>18&nbsp;</sup> مونگے اور بِلّور کا نام بھی نہیں لیا جائیگا بلکہ حکمت کی قیمت مرجان سے بڑھکر ہے۔</p>
<p class="bible"><sup>19&nbsp;</sup> نہ کوُش کا پکھراج اُسکے برابر ٹھہریگا نہ چوکھا سونا اُسکا مول ہوگا ۔</p>
<p class="bible"><sup>20&nbsp;</sup> پھر حکمت کہاں سے آتی ہے ؟اور خرد کی جگہ کہاں ہے ؟</p>
<p class="bible"><sup>21&nbsp;</sup> جس حال کہ وہ سب زندوں کی آنکھوں سے چھپی ہے اور ہوا کے پرندوں سے پوشیدہ رکھی گئی ہے۔</p>
<p class="bible"><sup>22&nbsp;</sup> ہلاکت اور موت کہتی ہیں ہم نے اپنے کانوں سے اُسکی افواہ تو سُنی ہے۔</p>
<p class="bible"><sup>23&nbsp;</sup> الوکیمِ اُسکی راہ کو جانتا ہے اور اُسکی جگہ سے واقف ہے۔</p>
<p class="bible"><sup>24&nbsp;</sup> کیونکہ وہ زمین کی اِنتہا تک نظر کرتا ہے اور سارے آسمان کے نیچے دیکھتا ہے</p>
<p class="bible"><sup>25&nbsp;</sup> تاکہ وہ ہوا کا وزن ٹھہرائے بلکہ وہ پانی کو پیمانہ سے ناپتا ہے ۔</p>
<p class="bible"><sup>26&nbsp;</sup> جب اُس نے بارش کے لئے قانون اور رعد کی برق کے لئے راستہ ٹھہرایا</p>
<p class="bible"><sup>27&nbsp;</sup> تب ہی اُس نے اُسے دیکھا اور اُسکا بیان کیا ۔اُس نے اُسے قائم کیا بلکہ اُسے ڈھونڈ نکالا</p>
<p class="bible"><sup>28&nbsp;</sup> ا ور اُس نے اِنسان سے کہا دیکھ تتراجراماتون کا خوف ہی حکمت ہے اور بدی سے دُور رہنا خرد ہے۔</p>
</div>
<a href="#urdu/chapter/book18--chapter27.txt"><span class="icon icon-back"></span></a><span class="bible_book_rtl"><bdo dir="rtl">ایّوب<bdo> 28</span>
<a href="#urdu/chapter/book18--chapter29.txt"><span class="icon icon-forward"></span></a></p>
